# Izlases 9. klases matemātikas uzdevumi

## LV.VOL.2004.9.5

Pa apli uzrakstīti $5$ skaitļi. To summa ir $1$, un neviens skaitlis pēc moduļa
(absolūtās vērtības) nepārsniedz $1$.

Pierādīt, ka var atrast trīs tādus skaitļus $x,\ y$ un $z$, ka $x+y \geq 0$, 
$y+z \geq 0$ un $x+y+z \geq 0$, pie tam skaitļi $x;\ y;\ z$ tieši šādā secībā 
viens aiz otra uzrakstīti pa apli.

![](file:///Users/kapsitis/workspace-public/math/curricula/LV.VOL.2004.9.5A.png)

---

## LV.VOL.2006.9.5

Deviņos traukos pavisam kopā ir $36$ litri ūdens. Ūdeni, kas ir $1.$ traukā, 
sadalīja $8$ vienādās daļās un šīs daļas ielēja pārējos $8$ traukos (pa vienai 
daļai katrā traukā). Pēc tam to pašu izdarīja ar ūdeni, kas bija $2.$ traukā, 
$3.$ traukā, $\ldots$, $8.$ traukā, $9.$ traukā. Izrādījās, ka tagad katrā 
traukā ir tikpat ūdens, cik tur bija sākumā. Cik litru ūdens sākumā bija katrā 
traukā?

---

## LV.VOL.2007.9.4

Kvadrāts sastāv no $7 \times 7$ vienādām kvadrātiskām rūtiņām. Dažas no tām 
nokrāsotas melnas tā, ka katrā kolonnā un katrā rindā ir pāra skaits melnu 
rūtiņu (varbūt neviena). Kāds var būt kopējais melno rūtiņu skaits?

![](file:///Users/kapsitis/workspace-public/math/curricula/LV.VOL.2007.9.4A.png)

---

## LV.VOL.2007.9.5

**(A)** Vai var 1.zīm. parādītās tabulas rūtiņās ierakstīt naturālus skaitļus 
no $1$ līdz $9$ (katrā rūtiņā - citu skaitli) tā, lai izpildītos īpašība: ja 
rinda un kolonna apzīmētas ar vienādiem burtiem, tad tajās ierakstīto skaitļu 
reizinājumi ir vienādi?

![](LV.VOL.2007.9.5.png)

**(B)** Vai var 2.zīm. parādītās tabulas rūtiņās ierakstīt naturālus skaitļus 
no $1$ līdz $81$ (katrā rūtiņā - citu skaitli) tā, lai izpildītos tāda pati 
īpašība?

![](file:///Users/kapsitis/workspace-public/math/curricula/LV.VOL.2007.9.5A.png)

---

## LV.VOL.2010.9.4

Rūtiņu lapā novietoti divi taisnstūri (var būt sakrītoši) tā, ka to malas iet pa rūtiņu
malām. Teiksim, ka punkts pieder taisnstūrim, ja tas atrodas taisnstūra iekšpusē vai
uz tā kontūra.

Cik no $8$ šo divu taisnstūru virsotnēm var vienlaicīgi piederēt arī otram taisnstūrim?

![](file:///Users/kapsitis/workspace-public/math/curricula/LV.VOL.2010.9.4A.png)

![](file:///Users/kapsitis/workspace-public/math/curricula/LV.VOL.2010.9.4B.png)

---

## LV.VOL.2010.9.5

Taisnstūris ar izmēriem $5 \times n$ rūtiņas izkrāsots šaha galdiņa kārtībā. Vienā
gājienā drīkst mainīt trīs blakus rūtiņu, kas atrodas vienā rindā vai kolonnā,
krāsojumu uz pretējo. Vai, veicot šādus gājienus vairākkārt, var panākt, ka visas
rūtiņas ir vienā krāsā, ja

**(A)** $n=5$,

**(B)** $n=3$?

![](file:///Users/kapsitis/workspace-public/math/curricula/LV.VOL.2010.9.5A.png)

![](file:///Users/kapsitis/workspace-public/math/curricula/LV.VOL.2010.9.5B.png)

---

## LV.VOL.2011.9.2

Uz taisnleņķa trīsstūra garākās katetes kā diametra konstruēta riņķa līnija, 
kas no hipotenūzas atšķeļ nogriezni, kura garums vienāds ar īsākās katetes 
garumu. Aprēķināt hipotenūzas un īsākās katetes garumu attiecību!

![](file:///Users/kapsitis/workspace-public/math/curricula/LV.VOL.2011.9.2A.png)

---

## LV.VOL.2011.9.3

Parādīt, ka no visiem trīsciparu skaitļiem, kuru pierakstā nav cipara $0$, var 
izvēlēties $81$ trīsciparu skaitli tā, lai vienlaicīgi izpildītos šādas trīs 
īpašības:

1. visos izvēlētajos skaitļos izsvītrojot pirmo ciparu, katrs divciparu 
   skaitlis, kas nesatur $0$, tiek iegūts tieši vienu reizi;

2. visos izvēlētajos skaitļos izsvītrojot otro ciparu, katrs divciparu 
   skaitlis, kas nesatur $0$, tiek iegūts tieši vienu reizi;

3. visos izvēlētajos skaitļos izsvītrojot trešo ciparu, katrs divciparu 
   skaitlis, kas nesatur $0$, tiek iegūts tieši vienu reizi.

---

## LV.VOL.2011.9.4

Doti četri atsvari, kuru masas ir savā starpā atšķirīgas. Šie atsvari visos 
iespējamos veidos tika sadalīti pāros, un katrā gadījumā uz sviras svariem tika
salīdzinātas abu pāru masas. Vai, zinot visu šo svēršanu rezultātus (nevienā 
svēršanā svaru kausi nebija līdzsvarā), iespējams noteikt:

**(A)** vienu atsvaru, kurš ir **vai nu** vissmagākais, **vai** visvieglākais;  
**(B)** **gan** vissmagāko, **gan** visvieglāko atsvaru?

(Svari nerāda masu starpību, bet ļauj tikai noteikt, uz kura kausa ir lielāks 
smagums.)

---

## LV.VOL.2013.9.4

Divas komandas savā starpā izspēlējušas vairākas (vairāk nekā vienu) spēles.
Par zaudējumu komanda saņem $n$ punktus ($n$- naturāls skaitlis), bet par uzvaru
$n+3$ punktus. Neizšķirtu rezultātu nav. Pēc spēļu beigām izrādījās, ka vienai
komandai ir par vienu uzvaru vairāk nekā otrai. Zināms, ka viena no komandām
kopsummā ieguva $92$ punktus. Cik punktus ieguva otra komanda?

---

## LV.VOL.2013.9.5

Kādu lielāko skaitu 1.zīm. attēloto figūru var izgriezt no rūtiņu kvadrāta
$n \times n$, kuram izṇemtas četras stūra rūtiņas: **(A)** ja $n=6$
(skat. 2.zīm.), **(B)** ja $n=7$ (skat. 3.zīm.). Griezuma līnijām jāiet pa rūtiņu
malām, 1.zīm. figūra var būt pagriezta vai apgriezta spoguļattēlā.

![](LV.VOL.2013.9.5.png)

![](file:///Users/kapsitis/workspace-public/math/curricula/LV.VOL.2013.9.5A.png)

---

## LV.VOL.2014.9.4

Gatavojoties $13$ diplomātu apspriedei, krēsli tika izvietoti ap apaļu galdu 
vienādos attālumos un katrai no vietām tika sagatavota plāksnīte ar diplomāta 
vārdu. Diemžēl, ieņemot vietas pie galda, diplomāti šīs plāksnītes neņēma vērā 
un izrādījās, ka neviens no diplomātiem nav apsēdies pretī savai plāksnītei.

**(A)** Pierādīt: nepārsēdinot diplomātus, galdu ir iespējams pagriezt tā, ka 
vismaz divi diplomāti atradīsies pret savām plāksnītēm.  
**(B)** Pierādīt: ja sākumā tieši viens diplomāts būtu sēdējis pret savu 
plāksnīti, tad ir iespējams, ka viņi apsēdušies tā, ka, pagriežot galdu, nav 
iespējams panākt, ka pret savu plāksnīti atradīsies vairāk par vienu diplomātu.

---

## LV.VOL.2015.9.1

Atrast visus tādus naturālus skaitļus $n$ un $m$, kuriem 
$\frac{2015}{n^{4}-m^{4}}$ arī ir naturāls skaitlis!

---

## LV.VOL.2015.9.2

Pierādīt, ka, izmantojot  
**(A)** visas septiņas dotās figūras (skat 1.att.), katru tieši vienu reizi, 
nav iespējams salikt taisnstūri;  
**(B)** sešas no dotajām figūrām, katru tieši vienu reizi, var salikt 
taisnstūri.

Visas figūras sastāv no vienādiem kvadrātiem. Figūras drīkst pagriezt, bet 
nedrīkst apmest otrādi. Taisnstūrī nedrīkst būt caurumi, un figūras nedrīkst 
pārklāties.

![](LV.VOL.2015.9.2.png)

![](file:///Users/kapsitis/workspace-public/math/curricula/LV.VOL.2015.9.2A.png)

![](file:///Users/kapsitis/workspace-public/math/curricula/LV.VOL.2015.9.2B.png)

---

## LV.VOL.2015.9.3

Aija izvēlas naturālu skaitli $n \leq 100$ un veido skaitļu virkni, kur katru 
nākamo virknes locekli iegūst pēc šāda likuma:

- ja $2 n \leq 100$, tad virknes nākamais loceklis ir $2n$;
- ja $2 n>100$, tad virknes nākamais loceklis ir $2n-100$.

Ja virknē vēl kādreiz parādās skaitlis $n$, tad skaitli $n$ sauksim par 
*patīkamu*. Cik pavisam ir *patīkamu* skaitļu, kas nepārsniedz $100$?

Piemēram, skaitlis $40$ ir *patīkams*, jo $40;\ 80;\ 60;\ 20;\ 40;\ \ldots$, bet 
$25$ - nav, jo $25;\ 50;\ 100;\ 100;\ \ldots$ (tālāk virknē nav skaitļu, kas 
atšķirīgi no $100$).

---

## LV.VOL.2016.9.3

Vai tabulā, kuras izmēri ir $4 \times 4$ rūtiņas, var ierakstīt naturālus 
skaitļus no $1$ līdz $16$ (katrā rūtiņā citu) tā, lai katrās divās rūtiņās, 
kurām ir kopīga mala, ierakstīto skaitļu starpība būtu vismaz **(A)** $6$; 
**(B)** $7$?

![](LV.VOL.2016.9.3A.png)

![](file:///Users/kapsitis/workspace-public/math/curricula/LV.VOL.2016.9.3B.png)

![](file:///Users/kapsitis/workspace-public/math/curricula/LV.VOL.2016.9.3C.png)

---

## LV.VOL.2016.9.4

Atrast skaitļa $\frac{2016^{2016}-3}{3}$ mazāko pirmreizinātāju!

---

## LV.VOL.2016.9.5

Naturālu skaitļu virkni $\left(s_{i}\right)$ pēc parauga " $2016$ " veido šādi: 
virknes pirmais loceklis $s_{1}$ ir $2$; virknes otrais loceklis $s_{2}$ - 
mazākais naturālais skaitlis, kas lielāks nekā $s_{1}$ un tā pierakstā ir 
cipars $0$; virknes trešais loceklis $s_{3}$ - mazākais naturālais skaitlis, 
kas lielāks nekā $s_{2}$ un tā pierakstā ir cipars $1$; virknes ceturtais 
loceklis $s_{4}$ - mazākais naturālais skaitlis, kas lielāks nekā $s_{3}$ un tā
pierakstā ir cipars $6$. Pēc tam meklētie cipari cikliski atkārtojas: 
$2-0-1-6-2-0-\ldots$. Virknes pirmie locekļi ir 
$2;\ 10;\ 11;\ 16;\ 20;\ 30;\ 31;\ 36;\ 42;\ 50$.

Kādi ir četri nākamie skaitļi, kas virknē seko aiz skaitļa $2016$?

---

## LV.VOL.2017.9.3

Naturālā piecciparu skaitlī vienādus ciparus aizstāja ar vienādiem burtiem, bet
dažādus ciparus - ar dažādiem burtiem, un ieguva pierakstu $GANGA$. Zināms, ka 
$GANGA$, dalot ar $7$, dod atlikumu $A,\ GANGA$, dalot ar $11$, dod atlikumu 
$N$, bet $GANGA$, dalot ar $13$, dod atlikumu $G$, turklāt $G>A>N$. Kāds varēja
būt sākotnējais skaitlis?

---

## LV.VOL.2017.9.5

Katra no bumbiņām, kas atrodas kastē, nokrāsota vienā no $N$ krāsām, un uz 
katras uzrakstīts naturāls skaitlis, kas nepārsniedz $N$. Zināms, ka katra no 
$N$ krāsām izmantota vismaz vienu reizi, tāpat arī katrs skaitlis, kas 
nepārsniedz $N$, izmantots vismaz vienu reizi. Kādām $N$ vērtībām kastē 
noteikti varēs atrast $N$ dažādu krāsu bumbiņas, uz kurām būs rakstīti $N$ 
dažādi skaitļi?

![](file:///Users/kapsitis/workspace-public/math/curricula/LV.VOL.2017.9.5A.png)

---

## LV.VOL.2018.9.1

Zināms, ka $a$ un $b$ ir pozitīvi skaitļi, un kvadrātfunkciju 
$y=ax^{2}+2018x+b$ un $y=bx^{2}+2018x+a$ minimālo vērtību summa ir nulle. 
Pierādīt, ka katrai no šīm kvadrātfunkcijām minimālā vērtība ir nulle!

---

## LV.VOL.2018.9.2

Izvēlēti trīs dažādi naturāli skaitļi un aprēķināti to reizinājumi pa pāriem, 
iegūstot trīs reizinājumus. Pierādīt, ka šos reizinājumus, dalot ar $4$, 
vismaz divi dod vienādus atlikumus!

---

## LV.VOL.2018.9.3

Rūtiņu tabulas ar izmēriem $8 \times 14$ katrā rūtiņā sēž tieši viena muša. 
Visas mušas pārlido uz citu tabulu ar izmēriem $7 \times 16$ rūtiņas tā, ka 
katrā rūtiņā atkal ir tieši viena muša. Vai iespējams, ka visas mušas, kas bija
kaimiņi sākotnējā izvietojumā (tas ir, atradās blakus rūtiņās ar kopīgu malu), 
būs kaimiņi arī jaunajā izvietojumā?

![](file:///Users/kapsitis/workspace-public/math/curricula/LV.VOL.2018.9.3A.png)

---

## LV.VOL.2018.9.4

Dots vienādsānu trijstūris $ABC$, kuram $AC=6$ un $AB=BC=5$. Uz malas $AB$ 
atlikts tāds punkts $D$, ka $BD=2$, un uz malas $AC$ atlikts tāds punkts $E$, 
ka $AE=2$. Nogriežņi $BE$ un $CD$ krustojas punktā $M$. Aprēķināt trijstūra 
$BMC$ laukumu!

![](file:///Users/kapsitis/workspace-public/math/curricula/LV.VOL.2018.9.4A.png)

---

## LV.VOL.2019.9.2

Uz trijstūra $ABC$ malām $AC$ un $BC$ attiecīgi atlikti punkti $M$ un $N$. 
Nogriežņi $AN$ un $BM$ krustojas punktā $P$. Aprēķināt trijstūra $ABC$ laukumu,
ja $S(AMP)=S(BNP)=8$ un $S(NMP)=4$.

![](file:///Users/kapsitis/workspace-public/math/curricula/LV.VOL.2019.9.2A.png)

---

## LV.VOL.2019.9.4

Sākotnēji katrā kvadrāta $5 \times 5$ rūtiņā atradās tieši viena skudra. Tad 
katra skudra pārvietojās uz kādu blakus rūtiņu (tas ir, uz rūtiņu, kam ar esošo
ir kopīga mala). Kāds tagad ir **a)** mazākais; **b)** lielākais iespējamais 
tukšo rūtiņu skaits?

![](file:///Users/kapsitis/workspace-public/math/curricula/LV.VOL.2019.9.4A.png)

---

## LV.VOL.2021.9.4

Trijstūrī $ABC$ ievilktā riņķa līnija pieskaras tā malām $AB, BC$ un $AC$ 
attiecīgi punktos $C_{1}, A_{1}$ un $B_{1}$. Taisne, kas vilkta caur punktu $A$
paralēli $BC$, un taisne $A_{1}C_{1}$ krustojas punktā $K$. Pierādīt, ka 
$\sphericalangle KB_{1}A_{1}=90^{\circ}$.

![](file:///Users/kapsitis/workspace-public/math/curricula/LV.VOL.2021.9.4A.png)

---

## LV.VOL.2023.9.3

Pa apli uzrakstīti $n$ skaitļi, kur katrs no tiem ir $0$ vai $1$. 
Vienā gājienā Māris var izvēlēties kādu skaitli, kuram blakus 
abās pusēs (pa labi un pa kreisi) uzrakstītie skaitļi ir vienādi, 
un izvēlētā skaitļa vietā uzrakstīt otru skaitli (tas ir, skaitļa 
$0$ vietā uzrakstīt $1$ un otrādi). Vai Māris, atkārtojot šādus 
gājienus, vienmēr (neatkarīgi no sākotnējām skaitļu vērtībām un 
izkārtojuma) var panākt, ka visi pa apli uzrakstītie skaitļi ir 
vienādi, ja: **(A)** $n=72$; **(B)** $n=73$; **(C)** $n=74$?

---

## LV.VOL.2023.9.4

Plaknē atzīmēti punkti $A(5;2), $B(m;5)$ un $C(3;m)$. 
Kādām reālām $m$ vērtībām trijstūris $ABC$ ir taisnleṇka trijstūris?

![](file:///Users/kapsitis/workspace-public/math/curricula/LV.VOL.2023.9.4A.png)

---

## LV.VOL.2023.9.5

Uz tāfeles uzrakstīti dažādi pirmskaitļi, kuru vidējais 
aritmētiskais ir $25$. Kāds vislielākais pirmskaitlis var 
būt uzrakstīts uz tāfeles?

---

## LV.VOL.2025.9.2

Uz trijstūra $ABC$ malas $AB$ atlikts tāds punkts $D$, ka 
$AD:DB = 2:1$. Trijstūra $ABC$ mediāna $BE$ krusto $CD$ 
punktā $F$. Pierādīt, ka $BF=FE$.

![](file:///Users/kapsitis/workspace-public/math/curricula/LV.VOL.2025.9.2A.png)

---

## LV.VOL.2025.9.3

Bezgalīgā naturālu skaitḷu virknē katru nākamo skaitli, 
sākot no otrā, var iegūt iepriekšējam pieskaitot vai nu $54$, 
vai $77$. Pierādīt, ka šajā virknē ir skaitlis, 
kuram divi pēdējie cipari ir vienādi!

---

## LV.VOL.2025.9.4

Dotas septiṇas pēc ārējā izskata vienādas monētas, no 
kurām piecas ir īstas (tām visām ir vienāda masa), 
bet divas ir viltotas (abām viltotajām ir vienāda masa), 
turklāt zināms, ka viltotā monēta ir vieglāka nekā īstā. 
Kā ar $3$ svēršanām uz sviru svariem bez atsvariem 
atrast abas viltotās monētas?

---

