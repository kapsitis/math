# Dalāmības īpašības

Dalāmības īpašības sk. [Jēdziens: dalītājs](Concept-p1.1-divisor.md), 
šeit papildus izmantojam sekojošus apgalvojumus:

* Ja $p$ ir pirmskaitlis un $p \mid ab$, tad $p \mid a$ vai $p \mid b$.
* Ja $a_1 \mid m$, $a_2 \mid m$, $\ldots$, $a_n \mid m$, tad
  $\operatorname{lcm}(a_1,a_2,\ldots,a_n)\,\mid\,m$. 
* Ja $a$ un $b$ ir savstarpēji pirmskaitļi un $a \mid bc$, tad $a \mid c$.

Pirmās un trešās īpašības pierādījumi nebūt nav vienkārši.
To pamatā ir teorēma par Eiklīda algoritmu un šīs īpašība tiks pierādītas otrajā nodaļā. 
Otrā īpašība seko no MKD definīcijas. Taču, rēķinot uzdevumus par skaitļu dalāmību, 
mums pašreiz nav vajadzības zināt aritmētikas pamatteorēmas pierādījumu, 
un tāpēc pagaidām izmantosim šīs īpašības uzdevumu risināšanā, atceroties, 
ka to pierādījumi tiks aplūkoti vēlāk, kad tiks pierādīta aritmētikas pamatteorēma.
Risinot uzdevumus, jāizmanto arī skaitļa sadalījums pirmreizinātājos 
un jāmāk uzrakstīt visi skaitļa dalītāji. Arī šajā gadījumā mēs faktiski 
lietojam aritmētikas pamatteorēmu, kas pagaidām nav pierādīta.

## Jautājumi paškontrolei

Pamatojiet norādītās atbildes.

1. Dots, ka naturāls skaitlis dalās ar $3$ un $4$. Vai šis 
   skaitlis noteikti dalās ar $12$?  
   Atbilde: jā.
2. Dots, ka naturāls skaitlis dalās ar $6$ un $4$. Vai šis skaitlis 
   noteikti dalās ar 24?  
   Atbilde: nē. 
3. Kur ir būtiskā atšķirība starp pirmo un otro jautājumu?  
   Atbilde: $3$ un $4$ ir savstarpēji pirmskaitļi, bet $6$ un $4$ – nē. 
4. Skaitlis $A$ nedalās ar $3$. Vai skaitlis $2A$ var dalīties ar $3$?
   Atbilde: nē.
5. Dots, ka $A$ ir pāra skaitlis. Vai skaitlis $3A$ 
   noteikti dalās ar $6$?  
   Atbilde: jā.
6. Skaitlis $5A$ dalās ar $3$. Vai skaitlis $A$ noteikti 
   dalās ar $3$?  
   Atbilde: jā.
7. Skaitlis $15A$ dalās ar $6$. Vai skaitlis $A$ 
   noteikti dalās ar $6$?  
   Atbilde: nē.

