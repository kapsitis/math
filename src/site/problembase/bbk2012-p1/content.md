# &nbsp;

<p>Daži uzdevumi, kas citēti no grāmatas:</p>

<h1 style="font-size:28pt">A.Bērziņa, A.Bērziņš, D.Kūma. 2012</h1>

<p>Olimpiāžu un konkursu uzdevumu krājums skaitļu teorijā. Latvijas 
Universitāte. 2012.g.</p>


* <blue>1.nodaļa: Skaitļu dalāmība</blue>
* 2.nodaļa: Aritmētikas pamatteorēma
* 3.nodaļa: Skaitļu kongruence pēc fiksēta moduļa
* 4.nodaļa: Moduļa izvēle



# <lo-sample/> BBK2012.P1.1

Vai eksistē 3 viens otram sekojoši skaitļi, kuru reizinājums ir 
$19941995199620$? 

## Atrisinājums

Nē, neeksistē. Trīs sekojošu naturālu skaitļu reizinājums dalās ar $3$, 
bet dotais skaitlis ar $3$ nedalās, jo tā ciparu summa nedalās ar $3$.


# <lo-sample/> BBK2012.P1.2

Vai $6$ pēc kārtas ņemtu naturālu skaitļu reizinājums var būt $1111140960$? 

## Atrisinājums

Nē, nevar. Sešu pēc kārtas ņemtu naturālu skaitļu reizinājums dalās ar $9$, 
bet dotais skaitlis ar $9$ nedalās.


# <lo-sample/> BBK2012.P1.3

Andris saskaitīja sešus viens otram sekojošus naturālus skaitļus un ieguva rezultātu, 
kurā katrs cipars no $2$ līdz $9$ sastopams vienu reizi, bet cipars $1$ – divas reizes. 
Pierādīt, ka Andris kļūdījās.

## Atrisinājums

Viegli pārbaudīt, ka sešu viens otram sekojošu naturālu skaitļu summa dalās ar $3$, 
bet skaitlis, kurā katrs cipars no $2$ līdz $9$ sastopams vienu reizi, 
bet cipars $1$ – divas reizes ar $3$ nedalās, jo tā ciparu summa $46$ ar $3$ nedalās. 


# <lo-sample/> BBK2012.P1.4

Pierādīt, ka skaitlis $\underbrace{111\ldots{}1}_{\mbox{$27$ vieninieki}}$
dalās ar $27$. 

## Atrisinājums

Ievērosim, ka izpildās vienādība

$$\underbrace{111\ldots{}1}_{\mbox{$27$ vieninieki}} = 111 \cdot \underbrace{1001001\ldots{}001}_{\mbox{$9$ vieninieki}}.$$

No dalāmības pazīmēm ar $3$ un $9$ seko, ka pirmais reizinātājs dalās ar $3$, 
bet otrais ar $9$; tātad viss reizinājums dalās ar $27$.

# <lo-sample/> BBK2012.P1.5


Pierādīt, ka skaitlis ${\displaystyle \underbrace{111\ldots{}1}_{\mbox{$81$ vieninieki}}}$
dalās ar $81$. 

## Atrisinājums

Ievērosim, ka 

$$\underbrace{111\ldots{}1}_{\mbox{$81$ vieninieki}} = 
\underbrace{111\ldots{}1}_{\mbox{$9$ vieninieki}} \cdot \underbrace{100\ldots{}0100\ldots{}01}_{\mbox{$9$ vieninieki}}.$$

Katrs no reizinātājiem dalās ar $9$, jo ciparu summa dalās ar $9$. Tātad reizinājums dalās ar $81$.



# <lo-sample/> BBK2012.P1.6

Visi piecciparu skaitļi no $11111$ līdz $99999$ patvaļīgā secībā 
uzrakstīti viens aiz otra. Pierādiet, ka uzrakstītais skaitlis nav divnieka naturāla pakāpe.

## Atrisinājums

Uzrakstītā skaitļa ciparu summa dalās ar $9$. 
Tātad šis skaitlis dalās ar $9$, un tas nevar būt divnieka pakāpe.


# <lo-sample/> BBK2012.P1.7

Aplūkosim visus deviņciparu skaitļus, kuru decimālajā pierakstā katrs cipars 
no $1$ līdz $9$ uzrakstīti tieši vienu reizi. Nosakiet, kāds ir šo skaitļu 
lielākais kopīgais dalītājs.

## Atrisinājums

Katra šāda skaitļa ciparu summa ir $45$. 
Tātad visi šie skaitļi dalās ar $9$. Tā kā $123456798 - 123456789=9$, 
tad visu doto skaitļu kopīgais dalītājs nevar būt lielāks par $9$.  
Atbilde: doto skaitļu LKD ir $9$.




# <lo-sample/> BBK2012.P1.8

No skaitļa 1985 atņēma tā ciparu summu, no rezultāta – tā ciparu summu, utt.

a. Pierādiet, ka noteikti kādreiz iegūsim viencipara skaitli.
b. Kāds tas būs?

## Atrisinājums

Atņemot no skaitļa tā ciparu summu iegūstam skaitli, 
kas dalās ar $9$. Ja skaitlis nav viencipara, tad tā ciparu summa 
ir mazāka par pašu skaitli; tātad iegūt nulli var iegūt tikai 
no viencipara skaitļa, un rezultātā šajā virknē būs viencipara 
skaitlis, kas dalās ar $9$ – tātad tas būs skaitlis $9$.



# <lo-sample/> BBK2012.P1.9

Reizināšanas pierakstā viens cipars aizstāts ar zvaigznīti.

$$1\ast{}74633 \times 2840332 = 3904414098156.$$ 

Kas tas par ciparu?

## Atrisinājums

Izmantojot dalāmības pazīmes ar $3$ un $9$, noskaidrojam, ka skaitļu 
reizinājums dalās ar $9$, bet otrais reizinātājs nedalās ar $3$. 
Tātad pirmais reizinātājs dalās ar $9$. Tā kā pirmā reizinātāja 
ierakstīto ciparu summa ir $24$, lai tas dalītos ar $9$, zvaigznītes 
vietā ir jāieraksta cipars $3$.


# <lo-sample/> BBK2012.P1.10

Jānis sareizināja visus naturālos skaitļus no $1$ līdz $13$ (ieskaitot) 
un atrada rezultāta otro pakāpi. Iznāca

$$387757880 \ast{} 3632640000,$$

kur viens cipars aizstāts ar zvaigznīti.
Atrodiet, kāds cipars aizstāts ar zvaigznīti.

## Atrisinājums

Jāņa iegūtais reizinājums dalās ar $9$; 
tātad arī tā ciparu summa dalās ar $9$.
Šī ciparu  summa ir $77+\ast$. Lai šī summa dalītos ar $9$, 
ciparam $\ast$ ir jābūt vienādam ar $4$.



# <lo-sample/> BBK2012.P1.11

No skaitļa $1230123012301230$ jāizsvītro vairāki cipari tā, 
lai iegūtais skaitlis dalītos ar $9$ un būtu maksimāli liels. Kuri cipari jāizsvītro? 

## Atrisinājums

Tā kā uzrakstītā skaitļa ciparu summa ir $15$, tad, lai atlikušais skaitlis 
dalītos ar $9$ ir jāizsvītro cipari, kuru summa ir $6$. Protams, lai iegūtu 
lielāko skaitli ir jāizsvītro pēc iespējas mazāk cipari; tātad jāizsvītro 
divi trijnieki.

Tā kā vecākās šķiras ir nozīmīgākas, tad jānosvītro abi pēdējie trijnieki.


# <lo-sample/> BBK2012.P1.12

No nenulles cipariem, katru izmantojot tieši 1 reizi, jāizveido triju trīsciparu 
skaitļu decimālie pieraksti. Vai var gadīties tā, ka

a.  neviens no tiem nedalās ar $3$,
b.  tie visi dalās ar $3$,
c.  divi no tiem dalās ar $3$, bet trešais – nē?

## Atrisinājums

a.  Jā, var; piemēram, $125, 368, 479$.
b.  Jā, var; piemēram, $123, 456, 789$.
c.  Nē, nevar. Visu trīs skaitļu ciparu summu summa ir $45$. 
    Ja izpildās uzdevuma nosacījumi, tad pirmo divu skaitļu ciparu 
    summas dalās ar $3$, bet trešā skaitļa ciparu summa nedalās ar $3$. 
    Tas nozīmē, ka visu trīs skaitļu ciparu summu summa nedalās ar $3$, 
    bet $45$ ar $3$ dalās.



# <lo-sample/> BBK2012.P1.13

Dots patvaļīgs $1973$-ciparu skaitlis, kurš dalās ar $9$. Šī skaitļa ciparu 
summu apzīmēsim ar $a$; skaitļa $a$ ciparu summu apzīmēsim ar $b$; skaitļa $b$ 
ciparu summu apzīmēsim ar $c$. Ar ko ir vienāds skaitlis $c$?

## Atrisinājums

Ievērosim, ka $a \leq 9 \cdot 1973 = 17757$; 
tātad $b<45$ un $c \leq 12$. 
Tā kā sākotnējais skaitlis dalās ar $9$, tad arī $9 \mid a$, $9 \mid b$, $9 \mid c$. 
Tātad $c = 9$.



# <lo-sample/> BBK2012.P1.14

Atrast vislielāko pozitīvo skaitli, ar kuru dalās katrs skaitlis, 
kas satur visus ciparus (katru tieši vienu reizi).

## Atrisinājums

Meklējamais skaitlis ir $9$. Tiešām, ar 9 dalās visi skaitļi, 
kas satur katru ciparu tieši vienu reizi, jo tā ciparu summa $45$ dalās ar $9$.
Ja $k$ ir skaitlis, ar kuru dalās visi “dažādciparu” skaitļi, 
tad ar $k$ dalās skaitļi $9876543210$ un $9876543201$, 
tātad ar $k$ dalās arī šo skaitļu starpība – skaitlis $9$. Tātad $k \leq 9$.



# <lo-sample/> BBK2012.P1.15

Pierādiet, ka, ja pietiekamā un nepieciešamā dalāmības 
pazīme ar skaitli $n$ nav atkarīga no skaitļa ciparu secības, 
tad $n$ ir vai nu trīs, vai deviņi.

## Atrisinājums

Pieņemsim, ka aplūkota dalāmības pazīme ar skaitli $k$. 
Izvēlēsimies $n$-ciparu skaitli $m$ intervālā 
$[1230\ldots{}0; 1239\ldots{}9]$, kurš dalās ar $k$. 
Tātad $m=\overline{123a_4\ldots{}a_n}$, un $k\mid{}m$. 
Ja dalāmības pazīme nav atkarīga no ciparu secības, 
tad arī skaitļi $\overline{3a_4\ldots{}a_n21}$ un 
$\overline{3a_4\ldots{}a_n12}$ dalās ar $k$. 
Šo skaitļu starpība ir $9$. Tātad $k\mid{}9$, un $k=3$ 
vai $k=9$.



# <lo-sample/> BBK2012.P1.16

Apzīmēsim skaitļa $a$ ciparu summu ar $S(a)$. 
Pierādiet, ka no vienādības $S(a) = S(2a)$ seko, 
ka $a$ dalās ar $9$.

## Atrisinājums

No vienādības $S(a)=S(2a)$ seko, ka $a \equiv 2a \pmod 9$. 
Tātad $a \equiv 0 \pmod 9$, jeb $9\mid{}a$.



# <lo-sample/> BBK2012.P1.17

Skaitli $A$ pareizinot ar $3$, tā ciparu summa nemainās.
Pierādīt, ka $A$ dalās ar $9$.

## Atrisinājums

Apzīmēsim $3A=B$. 
Tā kā $B$ dalās ar $3$, tad arī $B$ ciparu summa $S(B)$ 
dalās ar $3$. Tā kā skaitļu $A$ un $B$ ciparu summas ir vienādas, 
tad arī skaitļa $A$ ciparu summa dalās ar $3$; tātad $A$ dalās ar $3$. 
Tas nozīmē, ka $B$ dalās ar $9$; tātad $B$ ciparu summa $S(B)$ 
dalās ar $9$ un arī skaitļa $A$ ciparu summa dalās ar $9$. 
Tātad $A$ dalās ar $9$.



# <lo-sample/> BBK2012.P1.18

Dots, ka $n$ – kaut kāds naturāls skaitlis. Skaitlim $2^n$ 
atrodam ciparu summu. Iegūtajai summai atkal atrodam ciparu summu, 
utt. Pieņemsim, ka kādreiz iegūsim desmitciparu skaitli. 
Pierādīt, ka tam ir vismaz divi vienādi cipari.

## Atrisinājums

Ja iegūtajam skaitlim visi cipari būtu dažādi, tad to summa būtu 
$0+1+2+\cdots{}+9=45$; t.i., šis skaitlis dalītos ar $9$. 
Bet tad arī skaitlim $2^n$ jādalās ar $9$, taču $2^n$ ar $9$ nedalās.



# <lo-sample/> BBK2012.P1.19

Vai astoņciparu skaitlis, kura decimālais pieraksts ir simetrisks, 
var būt pirmskaitlis?

## Atrisinājums

Simetrisks astoņciparu skaitlis dalās ar 11 pēc dalāmības pazīmes, 
un tas nevar būt pirmskaitlis.



# <lo-sample/> BBK2012.P1.20

Vai četrciparu skaitlis, kura pirmais cipars vienāds ar pēdējo, 
bet otrais ar trešo var būt pirmskaitlis?

## Atrisinājums

Nē, nevar būt, jo šāds skaitlis dalās ar 11. Tiešām

$$\overline{abba} = 1000a + 100b + 10b + a = 1001a + 110b = 11 \cdot (91a + 10b).$$



# <lo-sample/> BBK2012.P1.21

Ar vienādiem burtiem apzīmēti vienādi cipari, ar dažādiem burtiem – dažādi. 
Pierādīt, ka vienādība

$$\text{JĀ}\,\times\,\text{NĒ} \,=\, \text{FFGG}$$

nav pareiza.

## Atrisinājums

Skaitlis  $FFGG$  dalās ar $11$ (dalījums ir $F0G$), 
bet neviens no kreisās puses reizinātājiem ar $11$ nedalās; tā ir pretruna.


# <lo-sample/> BBK2012.P1.22

Pierādiet apgalvojumu: ja skaitlis dalās ar $99$, tad tā ciparu summa 
ir ne mazāka kā $18$.

## Atrisinājums

Apzīmēsim ar $S_1$ dotā skaitļa ciparu summu, kas atrodas nepāra pozīcijās, 
un ar $S_2$ dotā skaitļa ciparu summu, kas atrodas pāra pozīcijās. 
Tā kā dotais skaitlis dalās ar $9$, tad $9 \mid (S_1 + S_2)$; savukārt no tā, 
ka skaitlis dalās ar $11$, seko, ka $11 \mid (S_1 - S_2)$. 
Ja izpildās vienādība $S_1 + S_2 = 9$, tad $S_1 - S_2$ nevar dalīties ar $11$. 
Tātad $S_1 + S_2 \geq 2 \cdot 9 = 18$.


# <lo-sample/> BBK2012.P1.23

Autobusa biļetei ir sešciparu numurs no $000000$ līdz $999999$. 
Kādu biļešu ir vairāk: 
tādu, kuru numuru pirmo trīs ciparu summa ir vienāda ar pēdējo 
trīs ciparu summu, vai tādu, kuru numurs dalās ar $11$?

## Atrisinājums

Vairāk ir tādu biļešu, kuru numuri dalās ar $11$. 
Tiešām, katrai biļetei $\overline{a_1a_2a_3a_4a_5a_6}$, 
kurai izpildās vienādība $a_1 + a_2 + a_3 = a_4 + a_5 + a_6$, 
piekārtosim biļeti $\overline{a_1a_4a_2a_5a_3a_6}$, kuras numurs 
(no dalāmības pazīmes ar $11$) dalās ar $11$. 
Tā kā ne visas biļetes, kuru numuri dalās ar $11$, 
tiek iegūtas šādā veidā (piemēram, biļete $605000$ tā nav iegūta), 
tad vajadzīgais apgalvojums ir pierādīts.


# <lo-sample/> BBK2012.P1.24

Pierādiet, ka skaitlis $\overline{a_1a_2\cdots{}a_{3m}}$ dalās ar $7$
($11$ vai $13$) tad un tikai tad, kad 
skaitlis 

$$\overline{a_1a_2a_3} - \overline{a_4a_5a_6} + \cdots + 
(-1)^{m-1}\overline{a_{3m-2}a_{3m-1}a_{3m}}$$

dalās ar $7$ ($11$ vai $13$).

## Atrisinājums

Tā kā $1000^k \equiv (-1)^k \pmod {1001}$, tad 
$$\overline{a_1a_2a_3\cdots{}a_{3m-2}a_{3m-1}a_{3m}} \equiv \overline{a_1a_2a_3} \cdot 10^{3m-3} + \cdots + \overline{a_{3m-2}a_{3m-1}a_{3m}} \equiv$$
$$\equiv \overline{a_1a_2a_3} \cdot (-1)^{m-1} + \overline{a_4a_5a_6} \cdot (-1)^{m-2} + \cdots + \overline{a_{3m-2}a_{3m-1}a_{3m}} \equiv$$
$$\equiv (-1)^{m-1}\left( \overline{a_1a_2a_3} - \overline{a_4a_5a_6}  + \cdots + (-1)^{m-1}\overline{a_{3m-2}a_{3m-1}a_{3m}}  \right) \pmod {1001}.$$


# <lo-sample/> BBK2012.P1.25

Kuri no sekojošiem skaitļiem ir pirmskaitļi?
Pamatojiet savu atbildi:

a. $1395$;
b. $131313$;
c. $1993$;
d. $1991$.

## Atrisinājums

a.  Nē, jo skaitlis dalās ar $5$.
b.  Nē, jo skaitlis dalās ar $13$.
c.  Jā, $1993$ ir pirmskaitlis.
d.	Nē, jo skaitlis dalās ar $11$.


# <lo-sample/> BBK2012.P1.26

Pierādīt, ka sešciparu skaitlis dalās ar $13$ tādā un 
tikai tādā gadījumā, ja ar $13$ dalās tā pirmo trīs 
ciparu un pēdējo trīs ciparu veidoto skaitļu starpība 
(mazinātājs varētu sākties ar vienu vai vairākām nullēm).

## Atrisinājums

Apgalvojums seko no vienādības
$$\overline{abcdef} = 1000 \cdot \overline{abc} + \overline{def} =$$
$$= 1001 \cdot \overline{abc} + (\overline{def} - \overline{abc}) = 13 \cdot 77 \overline{abc} + (\overline{def} - \overline{abc}).$$
No šejienes redzams, ka $\overline{abcdef}$ dalās ar $13$ tad un tikai tad, kad $(\overline{def} - \overline{abc})$ dalās ar $13$.



# <lo-sample/> BBK2012.P1.27

Ar kādu ciparu beidzas reizinājums

$$11 \cdot 12 \cdot 13 \cdot 14 \cdot 15 \cdot 16 \cdot 17 \cdot 18 \cdot 19 \cdot 20 \cdot 21 \cdot 22 \cdot 23 ?$$

## Atrisinājums

Šis reizinājums dalās ar $10$; tātad tā pēdējais cipars ir $0$.


# <lo-sample/> BBK2012.P1.28

Četrus veselus pozitīvus skaitļus katru dalīja ar 5 ar atlikumu. 
Iegūto atlikumu summa ir $3$. Pierādīt, ka šo četru skaitļu 
reizinājums dalās ar $5$.

## Atrisinājums

Atlikumi ir veseli nenegatīvi skaitļi. Ja četru atlikumu summa ir $3$, 
tad vismaz viens no tiem ir $0$; atbilstošais skaitlis un līdz ar to 
visu skaitļu reizinājums dalās ar $5$.



# <lo-sample/> BBK2012.P1.29

Dalot $1 \cdot 2$  ar $3$, $2 \cdot 3$ ar $4$,
$3 \cdot 4$  ar $5$, atlikumā iegūst $2$. 
Vai vienmēr, dalot divu viens otram sekojošu naturālu 
skaitļu reizinājumu ar nākošo naturālo skaitli, atlikuma iegūst $2$?

## Atrisinājums

Jā, tā notiek vienmēr, jo $(n-2) \cdot (n-1) = n^2 - 3n + 2 = (n-3) \cdot n + 2$. 



# <lo-sample/> BBK2012.P1.30

Pierādīt, ka $2^{1995} + 2^{1996} + 2^{1997} + 2^{1998}$ dalās ar $15$.

## Atrisinājums

No vienādības

$$2^{1995} + 2^{1996} + 2^{1997} + 2^{1998} = 2^{1995} \cdot (1+2+4+8) =  2^{1995} \cdot 15$$

seko, ka dotais skaitlis dalās ar $15$.


# <lo-sample/> BBK2012.P1.31

Dots, ka $a$ un $b$ ir naturāli skaitļi un $a+b = 210$. 
Pierādīt, ka $ab$ nedalās ar $210$. 

## Atrisinājums

Pieņemsim pretējo, ka $a \cdot b$ dalās ar $210$.
Ievērosim, ka $210 = 2 \cdot 3 \cdot 5 \cdot 7$. 
Ar $p$  apzīmēsim jebkuru no pirmskaitļiem $2, 3, 5, 7$. 
Tad $a \cdot b$ dalās ar $p$. 
Tātad vismaz viens no skaitļiem $a$, $b$ dalās ar $p$. 
Tā kā $a + b = 210$ dalās ar $p$, 
tad arī otrs skaitlis dalās ar $p$.
Tātad gan $a$, gan $b$ dalās ar $2 \cdot 3 \cdot 5 \cdot 7 = 210$, 
bet tādā gadījumā $a \geq 210$, $b \geq 210$ un $a + b > 210$. 
Iegūta pretruna.


# <lo-sample/> BBK2012.P1.32

Uz skaitļu ass attēloti vairāki veseli skaitļi, kas ņemti pēc kārtas (skat. 1. zīm.):

![](BBK2012.P1.32.png){ width=300px }

Divi no tiem skaitļiem, kas attēloti ar melniem aplīšiem, dalās ar 3, bet divi – ar 5 (nav zināms, kuri). Norādiet zīmējumā skaitli, kurš dalās ar 15. Pamatojiet savu atbildi.

## Atrisinājums

Skat. zīm.

![](BBK2012.P1.32A.png){ width=300px }

Ja divi skaitļi dalās ar $5$, tad arī to starpība dalās ar $5$. 
No atzīmētajiem skaitļiem tikai skaitļu $C$ un $B$ 
starpība dalās ar $5$ . Nākošais skaitlis aiz $C$, kas dalās ar 
$5$ ir $E$. Tā kā abi atlikušie skaitļi $A$ un $D$ dalās ar $3$, un $E -D = 3$, 
tad arī $E$ dalās ar 3.
Tā kā skaitlis $E$ dalās ar $3$ un $5$, tad dalās arī ar $15$.



# <lo-sample/> BBK2012.P1.33

Doti $6$ stieņi, katrs $50$ cm garš. Vai tos var sagriezt 
gabalos tā, lai rastos $12$ gabali ar garumu $12$ cm katrs, 
$30$ gabali ar garumu $3$ cm katrs un $11$ gabali ar garumu $6$ cm katrs?

## Atrisinājums

Nē. Visu daļu garumi dalās ar $3$, bet $50$ ar $3$ nedalās.


# <lo-sample/> BBK2012.P1.34

a. Vai piecu pēc kārtas ņemtu skaitļu summa var būt $24$?
b. Vai tā var būt $1984$? 
c. Vai tā var būt $1985$?

## Atrisinājums

Aplūkosim piecu pēc kārtas ņemtu skaitļu summu:

$$S = (n-2) + (n-1) + n + (n+1) + (n+2) = 5n.$$

Tātad šī summa dalās ar $5$ un nevar pieņemt vērtības 
$24$ un $1984$, bet var pieņemt vērtību $1985$.


# <lo-sample/> BBK2012.P1.35

Naturālus skaitļus no $1$ līdz $25$ ieskaitot jāsadala 
vairākās grupās ( katram skaitlim jānonāk tieši vienā grupā) tā, 
lai katrā grupā mazākais skaitlis būtu $8$ reizes mazāks 
par visu citu šīs grupas skaitļu summu.
Vai to var izdarīt?

## Atrisinājums

Saskaņā ar uzdevuma nosacījumiem katrā grupā skaitļu summai jādalās ar $9$; 
tātad visu skaitļu summai arī jādalās ar $9$, 
bet $1 + 2 + 3 + \cdots + 25 = \frac{25 \cdot 26}{2} = 325$ 
nedalās ar $9$. Tas nozīmē, ka to izdarīt nevar.


# <lo-sample/> BBK2012.P1.36

Trīs no aritmētiskās progresijas locekļiem ir $41$, $113$, $193$. 
Atrast lielāko iespējamo diferences vērtību, ja zināms, ka tā ir vesels skaitlis.

<!--
questionType=Find.Max
-->

<small>

* [div.common.gcd](#)

</small>

## Atrisinājums

Aritmētiskās progresijas locekļu starpības ir tās diferences $d$ daudzkārtņi. 
Tātad $113 - 41 = 72$ un $193 - 113 = 80$ dalās ar $d$. 
Tātad arī $80 - 72$ dalās ar $d$. Tas nozīmē, ka $d \leq 8$. 
Vērtība $d=8$ ir iespējama; aritmētiskā progresija $a_k = 8k+1$ ar diferenci $8$ 
satur visus norādītos skaitļus.



-----

# <lo-sample/> BBK2012.P1.52

Vai iespējams norādīt tādu galīgu skaitu ģeometrisko progresiju, 
kuru locekļi ir naturāli skaitļi, ka jebkurš naturāls skaitlis 
piederētu vismaz vienai progresijai?


<small>

* [seq.gaps.geom](#)

</small>

<!--
questionType=ProveDisprove.Exists
-->


-----

# <lo-sample/>BBK2012.P1.72

Atrodiet visas tādas naturālu skaitļu virknes $(a_n)$, 
kurām izpildās sekojošas īpašības:

a. visiem naturāliem $n$, $a_n \leq n\sqrt{n}$,  
b. visiem naturāliem $m$ un $n$ starpība $a_m - a_n$ dalās ar $m-n$.

<!--
questionType=Find.All
concepts=square-root
-->


-----

# <lo-sample/> BBK2012.P1.89

Pierādīt, bezgalīgi daudziem pirmskaitļiem $p$ var 
atrast tādus naturālus skaitļus $x$ un $y$, ka 
$2x^2 + 2x + 1 = py$. 

<!--
sameAs=LV.OTHER.TST.1979.9.1
-->



-----

# <lo-sample/> BBK2012.P1.93

Dots, ka $n$ - naturāls skaitlis. Pierādīt, ka $3n + 2$ 
un $7n + 5$ ir savstarpēji pirmskaitļi.

<!--
sameAs=LV.OTHER.TST.1976.9.3
-->



-----

# <lo-sample/> BBK2012.P1.94

Aritmētiskā progresija, kuras locekļi ir veseli skaitļi satur skaitļus 
$13$, $37$ un $79$. 
Kāda var būt lielākā šīs progresijas diferences vērtība?

<small>

* [div.common.gcd](#)

</small>

<!--
seeAlso=BBK2012.P1.36
questionType=Find.Max
-->


-----

# <lo-sample/> BBK2012.P1.97

Pierādīt, ka katru naturālu skaitli, kas lielāks par $17$, 
var izsacīt kā triju tādu
naturālu skaitļu summu, no kuriem katriem diviem 
lielākais kopīgais dalītājs ir $1$.

<!--
sameAs=LV.OTHER.TST.1985.9.3
-->



-----

# <lo-sample/> BBK2012.P1.99

Virknē uzrakstīti cipari no $1$ līdz $9$:
$$1\;\;2\;\;3\;\;4\;\;5\;\;6\;\;7\;\;8\;\;9$$
Kādu lielāko daudzumu semikolu var ievietot starp 
blakus esošiem cipariem, lai tie sadalītu ciparu virkni 
tādu naturālo skaitļu pierakstos, no kuriem 
katriem diviem lielākais kopīgais dalītājs ir $1$?
(Piemēram, pieraksts $123;45678;9$ neder, 
jo $123$ un $9$ abi dalās ar $3$.)

<!--
questionType=Find.Max
seeAlso=LV.NO.2001.7.4
-->


-----

# <lo-sample/> BBK2012.P1.104

Skaitļu virkne $(a_i)$ tiek definēta šādi: 
$$a_1=19,\;a_2=90,\;a_{n+2}=a_n+a_{n+1},\;\mbox{ja}\;n=1,2,3,\ldots.$$
Atrast skaitļu $a_{1989}$ un $a_{1990}$ lielāko kopīgo dalītāju.


<small>

* [seq.recur.linear](#)
* [misc.invar.expr](#)
* [misc.ind](#)

</small>

<!--
questionType=Find.Only
-->


-----

# <lo-sample/> BBK2012.P1.115

Atrodiet visus tādus dažādu naturālu skaitļu trijniekus, 
kuriem skaitļi $ab$, $ac$ un $bc$ veido aritmētisko progresiju.

<!--
questionType=Find.All
-->



-----

# <lo-sample/> BBK2012.P1.117

Aplūkojam visus naturālos skaitļus no $1$ līdz  
$2\,000\,000$ ieskaitot. Izvēlēsimies
no tiem kaut kādus  $1\,000\,001$ skaitļus.
Pierādīt, ka starp izvēlētajiem skaitļiem 
noteikti atradīsies divi tādi, kas ir savstarpēji
pirmskaitļi.
Vai to noteikti var apgalvot, ja tiek izvēlēti 
$1\,000\,000$ skaitļi?

<!--
sameAs=LV.OTHER.TST.1981.9.2
-->


-----

# <lo-sample/> BBK2012.P1.119

Doti naturāli skaitļi $a$, $b$ un $m$; $\mbox{LKD}(a,b)=1$. 
Pierādiet, ka aritmētiskajā progresijā $ak+b$, ($k=0,1,2,\ldots$) 
ir bezgalīgi daudz locekļu, kas ir savstarpēji pirmskaitļi ar skaitli $m$.

<small>

* [seq.arithm.mod.all](#)

</small>

<!--
questionType=Prove.Other
-->


-----

# <lo-sample/> BBK2012.P1.121

Dota virkne $x_1=19,\;x_2=95,\;x_{n+2}=\mbox{LKD}(x_{n+1},x_n)+x_n$, 
ja $n \geq 1$. Atrast skaitļu $x_{1995}$ un $x_{1996}$ 
lielāko kopīgo dalītāju.


<small>

* [seq.recur.other](#)
* [misc.invar.expr](#)
* [misc.ind](#)

</small>

<!--
questionType=Find.Only
-->


-----

# <lo-sample/> BBK2012.P1.122

Cik daudz ir tādu naturālu skaitļu $n \leq 1983$, kuriem $3n+5$ 
dalās ar $7$?

<small>

* [seq.arithm.mod](#)
* [seq.arithm.numestimate](#)
* [misc.symm.periodicity](#)

</small>

<!--
questionType=Find.Count
seeAlso=LV.VO.1983.8.1
-->


-----

# <lo-sample/> BBK2012.P1.123

Cik daudz ir tādu naturālu skaitļu $n \leq 1000$, 
kuri nedalās ne ar $5$, ne ar $7$?


<small>

* [div.common.lcm](#)
* [seq.arithm.mod](#)
* [misc.symm.periodicity](#)
* [seq.arithm.numestimate](#)

</small>

<!--
questionType=Find.Count
-->


-----

# <lo-sample/> BBK2012.P1.124

Atrast  
(a) visu to naturālo skaitļu summu, kas nepārsniedz $1000$ un dalās ar $5$;  
(b) visu to naturālo skaitļu summu, kas nepārsniedz $1000$ un dalās 
vai nu ar $3$, vai ar $5$.

<!--
questionType=Find.Only
-->

<small>

* [comb.count.inclexcl](#)
* [misc.symm.periodicity](#)

</small>


-----

# <lo-sample/> BBK2012.P1.125

Cik daudz tādu piecciparu skaitļu, kuru pēdējais cipars ir $6$, 
un kuri dalās ar $3$?

<small>

* [mod.eq.chinese](#)
* [misc.symm.periodicity](#)

</small>

<!--
questionType=Find.Count
-->


-----

# <lo-sample/> BBK2012.P1.126

No naturāliem skaitļiem, kas nepārsniedz $1993$, izvēlieties $1328$ 
skaitļus tā, lai starp jebkuriem trim izvēlētajiem būtu vismaz divi,
kuru lielākais kopīgais dalītājs pārsniedz vieninieku.
Pietiek uzrādīt vienu šādu $1328$ skaitļu komplektu.

<small>

* [misc.symm.periodicity](#)

</small>

<!--
concepts=mutual-primes,gcd
questionType=Find.Any
-->


-----

# <lo-sample/> BBK2012.P1.127

Pierādīt, ka jebkuriem naturāliem skaitļiem $n$ un $k$ izpildās vienādība 
$$\left\lfloor \frac{n}{k} \right\rfloor +
\left\lfloor \frac{n+1}{k} \right\rfloor + \ldots + 
\left\lfloor \frac{n+k-1}{k} \right\rfloor = n.$$

<!--
questionType=Prove.ForAll
-->


-----

# <lo-sample/> BBK2012.P1.128

Ar $\lfloor x \rfloor$ apzīmē lielāko veselo skaitli, kas nepārsniedz $x$. 
Pierādīt: ja $p$ un $q$ – naturāli skaitļi, kuru lielākais kopīgais dalītājs ir $1$, tad
$$\left\lfloor \frac{p}{q} \right\rfloor +
\left\lfloor \frac{2p}{q} \right\rfloor + 
\left\lfloor \frac{3p}{q} \right\rfloor + \ldots + 
\left\lfloor \frac{(q-1)p}{q} \right\rfloor =$$
$$=\left\lfloor \frac{q}{p} \right\rfloor +
\left\lfloor \frac{2q}{p} \right\rfloor + 
\left\lfloor \frac{3q}{p} \right\rfloor + \ldots + 
\left\lfloor \frac{(p-1)q}{p} \right\rfloor.$$

<!--
questionType=Prove.ForAll
-->



-----

# <lo-sample/> BBK2012.P1.129
	
Dots naturāls skaitlis $n$. Aprēķināt summu
$$\left\lfloor \frac{n+1}{2} \right\rfloor +
\left\lfloor \frac{n+2}{2^2} \right\rfloor + \ldots + 
\left\lfloor \frac{n+2^k}{2^{k+1}} \right\rfloor + \ldots.$$

<!--
questionType=Find.Only
-->


-----

# <lo-sample/> BBK2012.P1.130

Pierādīt, ka vienādība
$$\sum_{k=1}^n \left\lfloor \frac{n}{k} \right\rfloor = 
2 + \sum_{k=1}^{n-1} \left\lfloor \frac{n-1}{k} \right\rfloor,\;
n \in \mathbb{N}, n\geq 2$$
izpildās tad un tikai tad, kad $n$ ir pirmskaitlis.

<!--
questionType=Prove.ForAll
-->


-----

# <lo-sample/> BBK2012.P1.131

Atrodiet visus tādus naturālus skaitļus $k$, kuriem virkne $k+1,k+2,\ldots,k+100$
satur maksimālo iespējamo pirmskaitļu skaitu.

<!--
questionType=Find.All
-->


-----

# <lo-sample/> BBK2012.P1.132

Ar $d(i)$ apzīmēsim skaitļa $i$ naturālo dalītāju skaitu. 
Pierādiet, ka jebkuram naturālam skaitlim $n$ izpildās vienādība 
$$d(1)+d(2)+\ldots+d(n)= \left\lfloor \frac{n}{1} \right\rfloor + 
\left\lfloor \frac{n}{2} \right\rfloor + \ldots + 
\left\lfloor \frac{n}{n} \right\rfloor.$$


<!--
questionType=Prove.ForAll
-->








