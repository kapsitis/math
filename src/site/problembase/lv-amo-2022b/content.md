# <lo-sample/> LV.AMO.2022B.5.1

Kāds ir mazākais naturālais skaitlis, kura pierakstā izmantoti tikai 
cipari $0$ un $2$ un kurš dalās ar $15$?

<small>

* concepts:divisibility,digit
* questionType:FindOptimal
* domain:NT
* LTopic:LTNumeralSystems

</small>


    
# <lo-sample/> LV.AMO.2022B.5.2

Pa rūtiņu līnijām uzzīmē tādu sešstūri, kuram perimetra un laukuma vērtības sakrīt!  
*Piezīme.* Laukums ir sešstūri veidojošo rūtiņu skaits un perimetrs ir 
rūtiņu malu, kas pilnībā atrodas uz robežas, skaits.

<small>

* concepts:area,perimeter,grid,hexagon,square-side
* questionType:FindExample
* domain:Geom
* LTopic:LTPolygons

</small>
    

    
# <lo-sample/> LV.AMO.2022B.5.3

Uz teātra izrādi tika izgatavotas $250$ biļetes un vismaz puse 
no biļetēm tika pārdotas. Zināms, ka tieši trešdaļa
no skatītājiem bija skolēni, tieši piektdaļa – studenti un tieši 
septītdaļa – pensionāri. Cik biļetes tika pārdotas?

<small>

* concepts:fractions,at-least
* questionType:FindAll
* domain:NT
* LTopic:LTDivisibility

</small>

    
# <lo-sample/> LV.AMO.2022B.5.4

Zināms, ka svari (a), (b) un (c) atrodas līdzsvarā. 
Cik bultiņu jāliek jautājuma zīmes vietā, lai svari (d) atrastos
līdzsvarā? Atbildi pamatot!  
![bilde](LV.AMO.2022B.5.4.png)

<small>

* concepts:equality
* questionType:FindAll
* domain:Alg
* LTopic:LTEquationSystems

</small>
    
    
# <lo-sample/> LV.AMO.2022B.5.5

Katrai no trīs meitenēm Elīnai, Gunai un Marutai patīk viena no krāsām: zaļa, dzeltena, oranža (katrai cita krāsa),
bet abas pārējās krāsas nepatīk. Zināms, ka tieši viens no apgalvojumiem ir patiess:

* Gunai nepatīk oranža krāsa;
* Elīnai nepatīk zaļa krāsa;
* Elīnai nepatīk oranža krāsa.

Kāda krāsa patīk katrai meitenei? Atbildi pamatot!

<small>

* concepts:true-statement
* questionType:FindAll
* domain:Comb
* LTopic:LTLogic

</small>

    
# <lo-sample/> LV.AMO.2022B.6.1

Uz papīra lapas uzrakstīti visi naturālie skaitļi no $1$ līdz $2022$ (katrs vienu reizi). 
Vispirms Amanda ar sarkanu zīmuli apvilka visus skaitļus, kas dalās ar $3$. 
Tad viņa ar zilu zīmuli apvilka visus skaitļus, kas dalās ar $5$. 
Un visbeidzot viņa ar zaļu zīmuli apvilka visus skaitļus, kas dalās ar $7$. 
Cik ir tādu skaitļu, kas ir apvilkti ar vismaz divām dažādām krāsām?

<small>

* concepts:natural-numbers,divisibility
* questionType:FindCount
* domain:NT
* LTopic:LTDivisibility

</small>

    
# <lo-sample/> LV.AMO.2022B.6.2

Parādi, kā no 1. att. dotās rūtiņu lapas var izgriezt desmit figūras, 
kādas dotas 2. att. (iezīmē, kur jāiet griezuma līnijām)! 
Figūras var būt arī pagrieztas.  
![1.att., 2.att.](LV.AMO.2022B.6.2.png)

<small>

* concepts:grid,shape,rotation
* questionType:FindExample
* domain:Geom
* LTopic:LTCuttingCoversColoring

</small>



    
# <lo-sample/> LV.AMO.2022B.6.3

Tumšā rudens vakarā Māris izdomāja saskaitīt visus naturālos skaitļus 
no $1$ līdz $n$, kur $n$ ir kāds naturāls skaitlis.
Vai var gadīties, ka Māris ieguva summu, kuras pēdējais cipars ir
**(A)** $8$, **(B)** $9$?

<small>

* concepts:natural-numbers,sum,last-digit
* questionType:ProveDisprove,ProveDisprove
* domain:NT
* LTopic:LTCongruenceModulo

</small>



    
# <lo-sample/> LV.AMO.2022B.6.4

Zināms, ka svari (a), (b) un (c) atrodas līdzsvarā. Cik aplīšu jāliek jautājuma zīmes vietā, lai svari (d) atrastos
līdzsvarā? Atbildi pamatot!  
![bilde](LV.AMO.2022B.6.4.png)

<small>

* concepts:equality
* questionType:FindAll
* domain:Alg
* LTopic:LTEquationSystems

</small>


    
# <lo-sample/> LV.AMO.2022B.6.5

Daži no 273 ciema iedzīvotājiem visu laiku saka patiesību, 
pārējie visu laiku melo. Katram no ciema iedzīvotājiem
ir tieši viena mīļākā nedēļas diena. Aptaujājot iedzīvotājus, 
viņiem tika lūgts atbildēt uz septiņiem jautājumiem,
katrā no tiem izvēloties vienu no dotajām atbildēm:  
![bilde](LV.AMO.2022B.6.5.png)  
Uz katru jautājumu saņemto apstiprinošo ("jā") atbilžu skaits bija šāds: 
pirmdiena – $51$, otrdiena – $52$,
trešdiena – $53$, ceturtdiena – $54$, piektdiena – $55$, 
sestdiena – $56$, svētdiena – $57$. Cik ciema iedzīvotāji visu laiku melo?  


<small>

* concepts:truth,falsehood,mapping
* questionType:FindCount
* domain:Comb
* LTopic:LTLogic

</small>


    
# <lo-sample/> LV.AMO.2022B.7.1

Uz tāfeles bija uzrakstīts šāds teksts: $A869B$. 
Katrs no burtiem $A$ un $B$ jāaizstāj ar vienu ciparu (tie var būt arī
vienādi) tā, lai iegūtais piecciparu skaitlis dalītos ar $15$. 
Cik dažādos veidos to var izdarīt?

<small>

* concepts:variable,digit,divisibility
* questionType:FindCount
* domain:NT
* LTopic:LTNumeralSystems

</small>


    
# <lo-sample/> LV.AMO.2022B.7.2

Vai var atrast **(a)** $5$; **(b)** $15$ naturālus skaitļus (ne obligāti dažādus), kuru summa ir vienāda ar to reizinājumu?

<small>

* concepts:sum,product
* questionType:ProveDisprove
* domain:Alg
* LTopic:LTEquations,LTNumTheoryByCases

</small>
    
    
# <lo-sample/> LV.AMO.2022B.7.3

Parādi, kā plaknē novilkt $6$ taisnes un uz tām atlikt $7$ punktus tā, 
lai uz katras no taisnēm būtu atzīmēti tieši trīs punkti!

<small>

* concepts:plane,line,point
* questionType:FindExample
* domain:Geom
* LTopic:LTObjectSystemsGeometry

</small>


    
# <lo-sample/> LV.AMO.2022B.7.4

Uz galda ir kaudze ar konfektēm. Karlsons un Brālītis pēc kārtas izdara gājienus, 
Karlsons sāk spēli. Vienā gājienā
spēlētājs var paņemt no kaudzes un apēst vai nu vienu, 
vai divas konfektes. Uzvar tas spēlētājs, kurš apēd pēdējo
konfekti. Kurš spēlētājs, pareizi spēlējot, vienmēr var uzvarēt, 
ja sākumā kaudzē ir **(A)** $6$ konfektes;
**(B)** $2022$ konfektes?

<small>

* concepts:game,set,remove,to-win
* questionType:Algorithm,Algorithm
* domain:NT
* LTopic:LTDivisibility

</small>

    
    
# <lo-sample/> LV.AMO.2022B.7.5

Daži no 272 ciema iedzīvotājiem visu laiku saka patiesību, 
pārējie visu laiku melo. Katram no ciema iedzīvotājiem
ir tieši viena mīļākā nedēļas diena. Aptaujājot iedzīvotājus, 
viņiem tika lūgts atbildēt uz septiņiem jautājumiem,
katrā no tiem izvēloties vienu no dotajām atbildēm:  
![bilde](LV.AMO.2022B.7.5.png)  
Uz katru jautājumu saņemto apstiprinošo ("jā") atbilžu skaits bija šāds: 
pirmdiena – $53$, otrdiena – $54$,
trešdiena – $55$, ceturtdiena – $56$, piektdiena – $57$, sestdiena – $58$, svētdiena – $59$. 
Cik ciema iedzīvotāju visu laiku melo?

<small>

* concepts:truth,falsehood,mapping
* questionType:FindCount
* domain:Comb
* LTopic:LTLogic

</small>


    
# <lo-sample/> LV.AMO.2022B.8.1

Uz tāfeles bija uzrakstīts šāds teksts: $N597M$. 
Katrs no burtiem $N$ un $M$ jāaizstāj ar vienu ciparu (tie var būt arī
vienādi) tā, lai iegūtais piecciparu skaitlis dalītos ar $12$. 
Cik dažādos veidos to var izdarīt?

<small>

* concepts:divisibility,variable,digit
* questionType:FindCount
* domain:NT
* LTopic:LTNumeralSystems

</small>
    
    
# <lo-sample/> LV.AMO.2022B.8.2

Skolēnam tika uzdots mājas darbs, kurā bija $20$ uzdevumi. 
Par katru pareizi atrisinātu uzdevumu tiek doti $8$
punkti, par katru nepareizi atrisinātu uzdevumu tiek atņemti $5$ punkti, 
ja uzdevums nav risināts, tad par to ir $0$ punkti. 
Cik uzdevumus atrisināja skolēns, ja kopā viņš ieguva $13$ punktus?

<small>

* concepts:add,subtract
* questionType:FindAll
* domain:Alg
* LTopic:LTEquations

</small>

    
    
# <lo-sample/> LV.AMO.2022B.8.3

Trijstūrī $ABC$ uz malas $BC$ atlikts tāds punkts $D$, 
ka $AD = BD$ un $AB = DC = AC$. Aprēķināt trijstūra $ABC$ leņķus!

<small>

* concepts:triangle
* questionType:FindAll
* domain:Geom
* LTopic:LTTriangles

</small>
    
    
# <lo-sample/> LV.AMO.2022B.8.4

Vai pa apli var uzrakstīt skaitļus  
**(A)** $0;\;1;\;2;\;3;\;4;\;5;\;6;\;7;\;8;\;9$;
**(B)** $0;\;1;\;2;\;3;\;4;\;5;\;6;\;7;\;8;\;9;\;10;\;11;\;12;\;13$;
tā, lai katri divi blakus esoši skaitļi atšķirtos par $3$; $4$ vai $5$?


<small>

* concepts:integer-numbers,distance
* questionType:ProveDisprove,ProveDisprove
* domain:NT
* LTopic:LTNumTheoryExamples

</small>

    
    
# <lo-sample/> LV.AMO.2022B.8.5

Piecu draugu lokā izvērsās strīds, kurā:

* Elīna saka: "Es vienmēr saku taisnību."
* Guna saka: "Gan Elīna, gan Agnese melo."
* Maruta saka: "Visi saka taisnību."
* Agnese saka: "Elīna melo."
* Emīls saka: "Visi melo."
    
Cik draugu saka taisnību?


<small>

* concepts:truth,falsehood
* questionType:FindCount
* domain:Comb
* LTopic:LTLogic

</small>

    
    
# <lo-sample/> LV.AMO.2022B.9.1

Cik ir tādu četrciparu skaitļu $\overline{ABBA}$, kas dalās ar $99$? 
(Vienādiem burtiem atbilst vienādi cipari, dažādiem burtiem
var atbilst arī vienādi cipari.)

<small>

* concepts:divisibility,digit,variable
* questionType:FindCount
* domain:NT
* LTopic:LTNumeralSystems

</small>


    
    
# <lo-sample/> LV.AMO.2022B.9.2

Vai noteikti $x + \frac{9}{x} > y + \frac{9}{y}$, ja **(A)** $x > y > 0$, **(B)** $x > y > 3$? 

<small>

* concepts:inequality
* questionType:ProveDisprove,ProveDisprove
* domain:Alg
* LTopic:LTInequalities

</small>

    
    
# <lo-sample/> LV.AMO.2022B.9.3

Taisnleņķa trijstūrī $ACB$ ($\sphericalangle C = 90^{\circ}$) 
novilkts augstums $CH$. Uz malas $AC$ atlikts punkts $K$ tā, ka 
$\sphericalangle CBK = \sphericalangle BAC$.
Pierādīt, ka taisne $CH$ dala nogriezni $BK$ divās vienādās daļās!

<small>

* concepts:right-triangle,altitude,line,segment
* questionType:Prove
* domain:Geom
* LTopic:LTTriangles

</small>

    
    
# <lo-sample/> LV.AMO.2022B.9.4

Vai pa apli var uzrakstīt skaitļus  
**(A)** 1; 2; 3; 4; 5; 6; 7; 8; 9; 10; 11; 12; 13;  
**(B)** 1; 2; 3; 4; 5; 6; 7; 8; 9; 10; 11; 12; 13; 14;  
tā, lai katri divi blakus esoši skaitļi atšķirtos par $3$; $4$ vai $5$?

<small>

* concepts:integer-numbers,distance
* questionType:ProveDisprove
* domain:NT
* LTopic:LTNumTheoryExamples

</small>

    
    
# <lo-sample/> LV.AMO.2022B.9.5

Mākslas muzeja plānojums ir taisnstūris ar izmēriem **(A)** $8 \times 9$; 
**(B)** $9 \times 11$ rūtiņas, 
kur viena rūtiņa atbilst vienai muzeja telpai. 
Muzeja vadītājs vēlas izveidot apmeklētāju maršrutu, 
kuram izpildās šādas īpašības:

* maršruts sākas kādā no rūtiņām (telpām), kas atrodas pie taisnstūra malas;
* apmeklētājs no vienas rūtiņas (telpas) var pāriet uz citu rūtiņu (telpu), ja tām ir kopīga mala;
* apmeklētājs maršruta laikā apmeklē katru rūtiņu (telpu) tieši vienu reizi;
* maršruts beidzas rūtiņā (telpā), kas atrodas pie taisnstūra malas blakus maršruta sākuma rūtiņai (telpai).

Vai muzeja vadītājs var izveidot šādu maršrutu?

<small>

* concepts:grid,square-side,rectangle,path
* questionType:ProveDisprove,ProveDisprove
* domain:Comb
* LTopic:LTGraphs

</small>

    
    
# <lo-sample/> LV.AMO.2022B.10.1

Kāds ir skaitļa $2022^{2022}$ pēdējais cipars?

<small>

* concepts:power,last-digit
* questionType:FindAll
* domain:NT
* LTopic:LTCongruenceModulo

</small>

    
    
# <lo-sample/> LV.AMO.2022B.10.2

Apskatām $n$ pēc kārtas ņemtus naturālus skaitļus. 
Vai var gadīties, ka tos var sadalīt divās grupās tā, ka katras
grupas skaitļu summa ir pirmskaitlis, ja **(A)** $n = 8$, 
**(B)** $n = 10$? Katrā grupā jābūt vismaz $2$ skaitļiem.

<small>

* concepts:primes,natural-numbers,disjoint-sets,sum
* questionType:ProveDisprove,ProveDisprove
* domain:NT
* LTopic:LTNumTheoryExamples,LTDivisibility

</small>
    
    
# <lo-sample/> LV.AMO.2022B.10.3

Uz taisnleņķa trijstūra $ACB$ hipotenūzas $AB$ atlikts punkts $O$, 
kas ir centrs riņķa līnijai ar rādiusu $3$, kura pieskaras
abām katetēm. Aprēķināt trijstūra $ACB$ laukumu, ja $OB = 5$.

<small>

* concepts:right-triangle,area,legs-in-right-triangle,circle,tangent
* questionType:FindAll
* domain:Geom
* LTopic:LTTriangles

</small>
    
    
# <lo-sample/> LV.AMO.2022B.10.4

Doti reāli skaitļi $a$, $b$ un $c$, kuriem $abc = 1$. Pierādīt, ka vienādojumam

$$ax^4 + (2b + a)x^2 - 2cx + b^3c + bc + bc^3 = 0$$

nav reālu sakņu!

<small>

* concepts:equation,real-numbers,root
* questionType:Prove
* domain:Alg
* LTopic:LTEquations

</small>
    
    
# <lo-sample/> LV.AMO.2022B.10.5

Restorānā ieradās pieci deputāti un pirms pusdienām daži no viņiem paspieda viens otram roku. 
Zināms, ka, ja kādi divi deputāti nepaspieda viens otram roku, tad abi kopā viņi izdarīja vismaz 
piecus rokasspiedienus. Pierādīt, ka deputātus var sasēdināt ap apaļu galdu tā, lai katrs būtu paspiedis 
roku abiem saviem blakussēdētājiem!

<small>

* concepts:graph,vertex,edge
* questionType:Prove
* domain:Comb
* LTopic:LTGraphs

</small>

    
    
# <lo-sample/> LV.AMO.2022B.11.1

Vai skaitli 2022 var izteikt kā divu veselu skaitļu kubu summu?

<small>

* concepts:sum,cube-Alg,integer-numbers
* questionType:ProveDisprove
* domain:NT
* LTopic:LTCongruenceModulo

</small>

    
    
# <lo-sample/> LV.AMO.2022B.11.2

Kādām reālām $p$ vērtībām vienādojuma $x^2 + x + p = 0$ sakņu kvadrātu summa ir $16$?

<small>

* concepts:equation,square-Alg,sum,value
* questionType:FindAll
* domain:Alg
* LTopic:LTEquations

</small>
    
    
# <lo-sample/> LV.AMO.2022B.11.3

Trijstūrī $ABC$ ievilktā riņķa līnija pieskaras malai 
$AB$ punktā $D$ tā, ka $AD = 8$ un $BD = 1$. Aprēķināt malas $BC$
garumu, ja trijstūra leņķa $B$ lielums ir $120^{\circ}$.

<small>

* concepts:triangle,inscribed-circle,angle,tangent
* questionType:FindAll
* domain:Geom
* LTopic:LTCircleAndRelatedAngles

</small>
    
    
# <lo-sample/> LV.AMO.2022B.11.4

Pierādīt, ka katru naturālu skaitli, kas ir lielāks nekā $3$, 
var vienā vienīgā veidā izteikt kā trīs naturālu
skaitļu $x,y,z$ ($x \leq y \leq z$) summu tā, lai skaitļiem 
$x$, $y$, $z$ izpildītos nevienādība

$$x^2 + y^2 + z^2 - xy - yz - xz \leq 1.$$

<small>

* concepts:inequality,natural-numbers,sum
* questionType:Prove
* domain:NT
* LTopic:LTTransformsNumTheory

</small>

    
    
# <lo-sample/> LV.AMO.2022B.11.5

Mākslas muzeja plānojums ir taisnstūris ar izmēriem $m \times n$ 
($m \geq 2$, $n \geq 2$) rūtiņas, 
kur viena rūtiņa atbilst vienai muzeja telpai. 
Muzeja vadītājs vēlas izveidot apmeklētāju maršrutu, kuram izpildās šādas īpašības:

* maršruts sākas kādā no rūtiņām (telpām), kas atrodas pie taisnstūra malas;
* apmeklētājs no vienas rūtiņas (telpas) var pāriet uz citu rūtiņu (telpu), ja tām ir kopīga mala;
* apmeklētājs maršruta laikā apmeklē katru rūtiņu (telpu) tieši vienu reizi;
* maršruts beidzas rūtiņā (telpā), kas atrodas pie taisnstūra malas blakus maršruta sākuma rūtiņai (telpai).

Kādām $m$ un $n$ vērtībām muzeja vadītājs var izveidot šādu maršrutu?

<small>

* concepts:grid,square-side,rectangle,path
* questionType:FindAll
* domain:Comb
* LTopic:LTGraphs

</small>


    
    
# <lo-sample/> LV.AMO.2022B.12.1
 
Vai skaitli $2023^2$ var izteikt kā trīs veselu skaitļu kubu summu?

<small>

* concepts:integer-numbers,cube-Alg,sum
* questionType:ProveDisprove
* domain:NT
* LTopic:LTCongruenceModulo

</small>


    
# <lo-sample/> LV.AMO.2022B.12.2

Kādām reālām $p$ vērtībām vienādojuma $x^2 + x + p$ sakņu kubu summa ir $(-16)$?

<small>

* concepts:real-numbers,cube-Alg,equation
* questionType:FindAll
* domain:Alg
* LTopic:LTEquations

</small>



    
    
# <lo-sample/> LV.AMO.2022B.12.3

Trijstūrī $ABC$ no virsotnes $A$ vilktā augstuma garums ir $1$, 
no virsotnes $C$ vilktās mediānas garums arī ir $1$, bet
augstuma no virsotnes $B$ garums ir $\sqrt{3}$. Kāds var būt šī trijstūra laukums?

<small>

* concepts:triangle,median,altitude,area
* questionType:FindAll
* domain:Geom
* LTopic:LTTriangles

</small>


    
    
# <lo-sample/> LV.AMO.2022B.12.4

Atrisināt reālos skaitļos vienādojumu $3 \sin x + 4 \cos x = 6$.

<small>

* concepts:equation,real-numbers,sine,cosine
* questionType:FindAll
* domain:Alg
* LTopic:LTEquations

</small>
    
    
    
# <lo-sample/> LV.AMO.2022B.12.5
    
Dota rūtiņu tabula $n \times n$. Ilmārs un Kims spēlē šādu spēli. 
Viņi pēc kārtas kādā vēl tukšā rūtiņā ieraksta skaitli $1$
vai $-1$. Spēli sāk Ilmārs. Ja pēc kāda spēlētāja gājiena tiek 
aizpildīta kāda rinda vai kolonna, tad tiek aprēķināts
tajā esošo skaitļu reizinājums. Ja tas ir vienāds ar $-1$, tad spēlētājs, 
kurš veica pēdējo gājienu, iegūst $1$ punktu
(ja spēlētājs ar savu gājienu vienlaicīgi pabeidz gan rindu, gan kolonnu 
un katrā skaitļu reizinājums ir $-1$, tad
viņš iegūst divus punktus). Spēle beidzas, kad tabula ir pilnībā aizpildīta. Uzvar spēlētājs, kurš iegūst visvairāk
punktu. Kuram spēlētājam ir uzvaroša stratēģija, ja **(A)** $n = 2021$; **(B)** $n = 2022$?
    
    
<small>

* concepts:game,table,row,column,product,winning-strategy
* questionType:ProveDisprove
* domain:Comb
* LTopic:LTGames

</small>





    






    