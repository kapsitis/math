# &nbsp;

<hgroup>

<h1 style="font-size:28pt">Skaitļu teorija: Latvijas olimpiādes</h1>

</hgroup>

<hgroup style="font-size:70%">

* LV.NO - Novadu olimpiāde (2.posms)
* LV.VO - Valsts olimpiāde (3.posms)
* LV.AO - Atklātā olimpiāde
* LV.TST - Atlases sacensības (4.posms)
* <blue>**LV.OTHER** - **Citi sacensību uzdevumi**</blue>

[NMS arhīvs](http://nms.lu.lv/uzdevumu-arhivs/latvijas-olimpiades/)

</hgroup>



-----

# <lo-sample/> LV.TST.1976.9.3

Dots, ka $n$ - naturāls skaitlis. Pierādīt, ka $3n + 2$ 
un $7n + 5$ ir savstarpēji pirmskaitļi.

<!--
mainEntry=BBK2012.P1.93
-->


-----

# <lo-sample/> LV.TST.1976.10.3

Pierādīt, ka vienādojumam  $x^2 - 6y^2 = 1$
ir bezgalīgi daudz atrisinājumu naturālos
skaitļos.

<!--
mainEntry=BBK2012.P9.71
-->



-----

# <lo-sample/> LV.TST.1976.11.5

Pierādīt, ka eksistē tikai galīgs skaits tādu 
naturālu skaitļu $n$, ka skaitļa $5^n$ ciparu
summa ir mazāka par $1976^{1976}$.

<!--
mainEntry=BBK2012.P9.72
-->



-----

# <lo-sample/> LV.TST.1977.9.1

Atrisināt vienādojumu $x(x+1) = 4y(y+1)$
naturālos skaitļos.

<!--
mainEntry=BBK2012.P5.35
-->



-----

# <lo-sample/> LV.TST.1977.10.2

$P(x)$ ir polinoms ar veseliem koeficientiem; 
$a$, $b$ un $c$ - dažādi veseli skaitļi. Dots,
ka $P(a)=P(b)=P(c)=1$. 
Pierādīt, ka vienādojumam  $P(x) = 0$ 
nav atrisinājumu veselos skaitļos.



-----

# <lo-sample/> LV.TST.1977.10.4

Pierādīt, ka katru naturālu skaitli $x$ var bezgalīgi 
daudz veidos izsacīt formā
$$x = \pm 1^2 \pm 2^2 \pm 3^2 \pm \cdots \pm n^2,$$
kur $n$, kā arī plus un mīnus zīmes kvadrātu priekšā 
izvēlas atkarībā no $x$.



-----

# <lo-sample/> LV.TST.1977.11.4

Atrisināt naturālos skaitļos vienādojumu  
$x(x+1) = p^{2n}\cdot y(y+1)$, ja $p$ --
pirmskaitlis, $n$ -- naturāls skaitlis.

<!--
mainEntry=BBK2012.P5.67
-->



-----

# <lo-sample/> LV.TST.1978.9.3

Atrisināt naturālos skaitļos vienādojumu
$x^2 + 8z = 2y^2 + 3$.

<!--
mainEntry=BBK2012.P4.3
-->



-----

# <lo-sample/> LV.TST.1978.10.3

Atrast pēc iespējas lielāku naturālu skaitli $n$ 
ar šādu īpašību: naturālos skaitļus, no
$1$ līdz $n$ ieskaitot, var sadalīt $2$ grupās tā, 
ka neviena grupa nesatur aritmētisku progresiju
ar četriem locekļiem.


-----

# <lo-sample/> LV.TST.1978.10.5

Atrast visus naturālos skaitļus, kurus nevar izsacīt kā dažu 
(vairāk kā viena) pēc
kārtas ņemtu naturālu skaitļu summu.

<!--
mainEntry=BBK2012.P5.53
-->


-----

# <lo-sample/> LV.TST.1978.11.4

$p$ ir pirmskaitlis, $p > 5$. 
Pierādīt, ka bezgalīga decimāldaļā
$\frac{1}{p}$
perioda ciparu
summa dalās ar $9$.



-----

# <lo-sample/> LV.TST.1979.9.1

Pierādīt, bezgalīgi daudziem pirmskaitļiem $p$ var 
atrast tādus naturālus skaitļus $x$ un $y$, ka 
$2x^2 + 2x + 1 = py$. 

<!--
mainEntry=BBK2012.P1.89
-->



-----

# <lo-sample/> LV.TST.1979.10.2

Pierādīt, ka eksistē tāds naturāls skaitlis $n$, 
ka $n^2 + 1$ dalās ar  $5^{1979}$.

<!--
mainEntry=BBK2012.P9.12
-->



-----

# <lo-sample/> LV.TST.1979.11.3

Pierādīt, ka eksistē bezgalīgi daudz naturālu 
skaitļu, kas nav izsakāmi kā $1979$
naturālu skaitļu $1979$-o pakāpju summas.

<!--
mainEntry=BBK2012.P8.48
-->


-----

# <lo-sample/> LV.TST.1980.10.1

Cik dažādu skaitļu ir galīgā virknē
$$\left\lfloor \frac{0^2}{1980} \right\rfloor, 
\left\lfloor \frac{1^2}{1980} \right\rfloor, 
\left\lfloor \frac{2^2}{1980} \right\rfloor, 
\left\lfloor \frac{3^2}{1980} \right\rfloor,\ldots$$
$$\ldots,\left\lfloor \frac{1979^2}{1980} \right\rfloor, 
\left\lfloor \frac{1980^2}{1980} \right\rfloor ?$$

<!--
mainEntry=BBK2012.P6.42
-->


-----


# <lo-sample/> LV.TST.1981.9.2

Aplūkojam visus naturālos skaitļus no $1$ līdz  
$2\,000\,000$ ieskaitot. Izvēlēsimies
no tiem kaut kādus  $1\,000\,001$ skaitļus.
Pierādīt, ka starp izvēlētajiem skaitļiem 
noteikti atradīsies divi tādi, kas ir savstarpēji
pirmskaitļi.
Vai to noteikti var apgalvot, ja tiek izvēlēti 
$1\,000\,000$ skaitļi?

<!--
mainEntry=BBK2012.P1.117
-->



# <lo-sample/> LV.TST.1981.11.3

$a$ un $b$ ir konstantes – naturāli skaitļi; $a > b$. 
Aplūkosim visus skaitļus, kas
izsakāmi formā $ax + by$, kur $x \geq 0$ un $y \geq 0$ – 
veseli skaitļi. Dots, ka ir tieši $35$ veseli
pozitīvi skaitļi, kas nav izsakāmi šādā formā, 
un viens no tiem ir $58$. Atrast $a$ un $b$.



# <lo-sample/> LV.TST.1981.11.4

Ar $\lfloor x\rfloor$ apzīmējam lielāko veselo skaitli, 
kas nepārsniedz $x$. Izmantojot  četru
aritmētisko operāciju darbību zīmes, kā arī simbolus 
$\lfloor\mbox{ }\rfloor$ un $\sqrt{\mbox{ }}$, 
uzrakstīt vispārīgā
locekļa formulu tādai skaitļu virknei $\left( a_n \right)$, 
kas katru naturālu skaitli satur kā savu
locekli bezgalīgi daudzas reizes.
Vai var uzrakstīt tādu formulu, neizmantojot simbolu 
$\lfloor\mbox{ }\rfloor$?


# <lo-sample/> LV.TST.1982.9.1
Atrisināt naturālos skaitļos vienādojumu sistēmu
$$\left\{ 
\begin{array}{l}
x^3 - y^3 - z^3 = 3xyz\\
x^2 = 2(y+z)
\end{array}
\right.$$



# <lo-sample/> LV.TST.1982.10.1

Skaitļa $1982^{1982} +1$ ciparu summa ir $A$. 
Skaitļa $A$ ciparu summa ir $B$. Skaitļa  $B$
ciparu summa ir $C$. Skaitļa $C$ ciparu summa ir $D$. 
Atrast $D$.

<!--
mainEntry=BBK2012.P4.48
-->


# <lo-sample/> LV.TST.1983.9.3

Dots, ka $n$-ciparu skaitlis
$\overline{a_1a_2a_3\ldots a_{n-1}a_n}$, starp kura cipariem nav
nuļļu, ir pirmskaitlis. 
Ne visi tā cipari ir vienādi. Pierādīt, ka visi $n$ skaitļi
$$\overline{a_1a_2\ldots a_{n-1}a_n},\; 
\overline{a_2a_3\ldots a_{n-1}a_na_1},\;
\overline{a_3\ldots a_{n-1}a_na_1a_2},$$
$$\ldots,\overline{a_{n-1}a_na_1a_2\ldots a_{n-2}},\;
\overline{a_na_1a_2\ldots a_{n-1}}$$
ir dažādi. 

<!--
mainEntry=BBK2012.P3.92
-->


# <lo-sample/> LV.TST.1983.10.3

Par skaitļu virkni $\left( x_n \right)$ 
dots, ka $x_1 = 0$ un katram naturālam $n$ pastāv 
vienādība
$$x_{n+1} = 5x_n + \sqrt{24x_n^2 + 1}.$$
Pierādīt, ka visi šīs virknes 
locekļi ir veseli skaitļi.

<!--
mainEntry=BBK2012.P5.114
-->


# <lo-sample/> LV.TST.1983.11.4

Pierādīt, ka katram pirmskaitlim $p$ var atrast 
tādus naturālus skaitļus $x$ un $y$, ka
$x^2 + y^2 + 1$ dalās ar $p$.

<!--
mainEntry=BBK2012.P4.92
-->


# <lo-sample/> LV.TST.1984.9.1

Pierādīt, ka katrā augošā aritmētiskā progresijā 
ir bezgalīgi daudz skaitļu, kas nav
vesela skaitļa pakāpes ar kāpinātāju, lielāku par $1$.

<!--
mainEntry=BBK2012.P2.73
-->



# <lo-sample/> LV.TST.1984.10.5

Funkcija $f(x)$ ir stingri augoša, definēta naturālām 
argumenta vērtībām, tās
vērtības ir naturāli skaitļi, $f(2) =2$. 
Ja $m$ un $n$ ir tādi naturāli skaitļi, kuru lielākais
kopīgais dalītājs ir 1, tad $f(m \cdot n) = f(m) \cdot f(n)$. 
Pierādīt, ka visiem $x$ pastāv vienādība
$f(x) = x$.



# <lo-sample/> LV.TST.1984.11.1

Ar kādu lielāko skaitu vienādu, no nulles atšķirīgu ciparu 
var beigties naturāla skaitļa kvadrāts?

<!--
mainEntry=BBK2012.P4.99
-->



# <lo-sample/> LV.TST.1985.9.1

Dots, ka $a$ un $b$ ir racionāli skaitļi, pie tam $a \neq 0$. 
Pierādīt, ka var atrast tādus
četrus racionālus skaitļus (starp tiem var būt arī vienādi), 
kuru summa ir $a$, bet
reizinājums ir $b$.



# <lo-sample/> LV.TST.1985.9.3

Pierādīt, ka katru naturālu skaitli, kas lielāks par $17$, 
var izsacīt kā triju tādu
naturālu skaitļu summu, no kuriem katriem diviem 
lielākais kopīgais dalītājs ir $1$.

<!--
mainEntry=BBK2012.P1.97
-->



# <lo-sample/> LV.TST.1985.10.2

Skaitļu virkni $\left( x_n \right)$
veido šādi:  
**(a)** $x_1 = 1$;
**(b)** ja $k \geq 1$, tad
$x_{k+1}$ ir skaitļa $1985 \cdot x_k$ ciparu summa.  
Pierādīt, ka, sākot no kādas vietas, virkne $\left( x_n \right)$
kļūst periodiska.




# <lo-sample/> LV.TST.1985.11.2

Pierādīt, ka eksistē $1985$ pēc kārtas ņemti naturāli skaitļi, 
no kuriem neviens nav naturāla skaitļa pakāpe, 
augstāka par pirmo.

<!--
mainEntry=BBK2012.P2.77
-->


# <lo-sample/> LV.TST.1986.9.3

Kādiem pirmskaitļiem $p$ skaitlis
$2^p + p^2$ arī ir pirmskaitlis?

<!--
mainEntry=BBK2012.P4.69
-->



# <lo-sample/> LV.TST.1986.10.1

Naturālu skaitļu virkni $p_1,p_2,p_3,\ldots$ 
definē šādi:
$p_1 = 2$; $p_2 = 3$; $p_{n+1}$ ir
lielākais pirmskaitlis, ar kuru dalās 
$p_1p_2p_3\cdots p_n + 1$, $(n \geq 2)$. 
Pierādīt, ka šajā virknē nav skaitļa $5$.

<!--
mainEntry=BBK2012.P4.89
-->


# <lo-sample/> LV.TST.1986.10.1

Dots, ka $p$ – pirmskaitlis. Pierādīt, ka
$2^p + 3^p$ nav naturāla skaitļa pakāpe ar
kāpinātāju, lielāku par $1$.

<!--
mainEntry=BBK2012.P4.122
-->


# <lo-sample/> LV.TST.1986.11.5

Doti $19$ veseli skaitļi. Pierādīt, ka no tiem var izvēlēties 
tieši 10 skaitļus tā, ka
visu izraudzīto skaitļu summa dalās ar $10$.

<!--
mainEntry=BBK2012.P8.11
-->



# <lo-sample/> LV.TST.1987.9.5

Kaudzē ir $1\,987\,000\,000$ akmeņu. 
Ar vienu gājienu no kaudzes var paņemt
$p^k$ akmeņus, kur  $p$ – pirmskaitlis, bet  
$k = 0; 1; 2; 3; \ldots$ (piemēram, var ņemt $25$, $1$, $5$, $8$
utt.). 
Divi spēlētāji pēc kārtas izdara gājienus. Uzvar tas, kas 
paņem pēdējo akmeni.
Kurš uzvar, pareizi spēlējot, - tas, kurš izdara 
pirmo gājienu, vai tas, kurš izdara otro gājienu?



# <lo-sample/> LV.TST.1987.10.3

Pierādīt, ka, lai kāda arī būtu konstante $A$, 
vienādojumam $x! - y^2 = A$
ir tikai
galīgs skaits (varbūt neviena) atrisinājumu naturālos skaitļos.





# <lo-sample/> LV.TST.1987.11.3

Dots, ka
$$\frac{1}{1 \cdot 2 \cdot 3} + 
\frac{1}{4 \cdot 5 \cdot 6} + \ldots + 
\frac{1}{1984 \cdot 1985 \cdot 1986}  = \frac{m}{n},$$
kur $m$ un $n$ – naturāli skaitļi. 
Pierādīt, ka $m$ dalās ar $1987$.



# <lo-sample/> LV.TST.1988.9.1

Vai piecu pēc kārtas ņemtu naturālu skaitļu 
reizinājums var būt naturāla skaitļa
kvadrāts?


<!--
mainEntry=BBK2012.P2.30
-->


# <lo-sample/> LV.TST.1988.10.1

Kuram no naturāliem skaitļiem no $1$ līdz $1988$ ir vislielākais 
dalītāju skaits?


# <lo-sample/> LV.TST.1988.10.5

Skaitļu virkne definēta šādi: 
$a_1 = k$, $k$ – naturāls skaitlis,
$$a_{n+1} = k\left( a_n + 1 \right) + \left( k+1 \right)a_n + $$
$$ +2\sqrt{k \left( k+1 \right)a_n \left( a_n + 1\right)},\;\;
\text{ja}\;\; n \geq 1.$$
Pierādīt, ka visi šīs virknes
locekļi ir naturāli skaitļi.


<!--
mainEntry=BBK2012.P5.115
-->

# <lo-sample/> LV.TST.1988.11.1

Atrisināt naturālos skaitļos vienādojumu
$5^x \cdot 7^y + 4 = 3^z$.



# <lo-sample/> LV.TST.1989.10.2

Dots, ka $a$, $b$ un $c$ ir naturāli skaitļi, 
kuru (visu triju) lielākais kopīgais dalītājs
ir 1. Dots arī, ka
$$\frac{1}{a} + \frac{1}{b} = \frac{1}{c}.$$
Pierādīt, ka $a + b$ ir naturāla skaitļa kvadrāts.


# <lo-sample/> LV.TST.1989.10.3

Reālu skaitļu virkni definē šādi:
$x_1$ un $x_2$ izvēlas patvaļīgi, un
$$x_{n+2} = \frac{x_nx_{n+1}}{3x_n - 2x_{n+1}},\;\;n=1,2,3,\ldots .$$
Atrast visas iespējas, kā var izvēlēties
$x_1$ un $x_2$, lai bezgalīgi daudzi virknes 
$\left( x_n \right)$
locekļi būtu naturāli skaitļi.

<!--
mainEntry=BBK2012.P9.20
-->


# <lo-sample/> LV.TST.1989.11.3

Dots, ka $a$, $b$ un $c$ ir veseli skaitļi, kas atšķiras no nulles. Zināms, ka
vienādojumam $ax^2 + by^2 + cz^2 = 1$ nav atrisinājumu racionālos skaitļos 
$(x, y, z)$.
Pierādīt, ka vienīgais vienādojuma 
$ax^2 + by^2 + cz^2 = 0$ atrisinājums veselos skaitļos
ir $x = y = z = 0$.

<!--
mainEntry=BBK2012.P5.116
-->


# <lo-sample/> LV.TST.1990.9.5

Vai var atrast četrus tādus naturālus skaitļus, lai, 
katru divu reizinājumam
pieskaitot $1990$, iegūtu kaut kāda naturāla skaitļa kvadrātu?

<!--
mainEntry=BBK2012.P4.97
-->


# <lo-sample/> LV.TST.1990.10.2

Atrisināt naturālos skaitļos vienādojumu $7^x - 3 \cdot 2^y = 1$.

<!--
mainEntry=BBK2012.P5.48
-->


# <lo-sample/> LV.TST.1990.11.5

$A$ ir bezgalīga naturālu skaitļu kopa. Katrs $A$ elements 
ir ne vairāk kā $1990$
dažādu pirmskaitļu reizinājums. Pierādīt, ka eksistē tāds 
skaitlis  $p$ un tāda kopas $A$
bezgalīga apakškopa $B$, ka katru divu dažādu $B$ 
elementu lielākais kopīgais dalītājs ir
$p$.

<!--
mainEntry=BBK2012.P9.38
-->


# <lo-sample/> LV.TST.1991.10.3

Augoša aritmētiskā progresija sastāv no $12$ naturāliem 
skaitļiem. Tās diference
nepārsniedz $1991$. Pierādīt, ka visi progresijas locekļi 
nevar vienlaicīgi būt
pirmskaitļi.


# <lo-sample/> LV.TST.1991.12.5

Dots, ka  $n_1,n_2,\ldots,n_k$ -- naturāli skaitļi, pie tam
$2^{n_1}-1$ dalās ar $n_2$, 
$2^{n_2}-1$ dalās ar $n_3$, $\ldots$, 
$2^{n_{k-1}}-1$ dalās ar $n_k$,
$2^{n_k}-1$ dalās ar $n_1$.
Pierādīt, ka $n_1 = n_2 = \cdots = n_k = 1$.


<!--
mainEntry=BBK2012.P7.13
-->


# <lo-sample/> LV.TST.1992.9.1

Dots, ka $n$ – naturāls skaitlis un $n+1$ dalās ar $24$. 
Pierādīt, ka skaitļa $n$ visu
naturālo dalītāju summa arī dalās ar $24$.


<!--
mainEntry=BBK2012.P2.38
-->



# <lo-sample/> LV.TST.1992.10.1

Izsakiet skaitli $1992$ kā naturālu skaitļu summu tā, 
lai to reizinājums būtu
vislielākais iespējamais.

<!--
concepts=constant-e
-->


# <lo-sample/> LV.TST.1992.10.2

Kādiem naturāliem $n$ vienādojumam
$$x^n + (2 + x)^n + (2 - x)^n = 0$$
ir vesela sakne?



# <lo-sample/> LV.TST.1992.10.4

Vai naturālos skaitļus no $1$ līdz $1918$ ieskaitot var sadalīt $4$ 
daļās tā, lai neviena
daļa nesaturētu $10$ locekļu aritmētisku progresiju?


# <lo-sample/> LV.TST.1992.11.2

Pierādīt, ka, lai kāds būtu naturāls skaitlis $a$, 
vienādojumam
$$\left( a^2 - 1 \right)\left( x^2 - 1 \right) = 
\left( y^2 - 1 \right)$$
eksistē vismaz $2$ atrisinājumi naturālos skaitļos.


# <lo-sample/> LV.TST.1992.12.1

Pierādīt, ka eksistē bezgalīgi daudz naturālu skaitļu 
kvadrātu, kurus var iegūt,
divas reizes pēc kārtas uzrakstot kādu naturālu skaitli.


# <lo-sample/> LV.TST.1992.12.3

Naturālu skaitļu virknes $\left( a_n \right)$ 
locekļi apmierina nosacījumus
$$a_1 = 2,\; a_2 = 7,\; -\frac{1}{2} < a_{n+1} - 
\frac{a_n^2}{a_{n-1}} \leq \frac{1}{2},\;\text{ja}\;n \geq 2.$$
Pierādīt, ka visi locekļi, sākot ar otro, ir nepāra 
skaitļi.

<!--
mainEntry=BBK2012.P6.69
-->




-----

# <lo-sample/> LV.TST.1993.12.2

Dots naturāls skaitlis $a > 2$. 
Pierādīt, ka eksistē tikai galīgs skaits tādu naturālu
$n$, ka $a^n - 1$ dalās ar $2^n$.

<!--
sameAs=BBK2012.P2.87
-->


-----

# <lo-sample/> LV.TST.1994.12.1

Dots, ka $x$ un $y$ ir naturāli skaitļi un
$$3x^2 + x = 4y^2 + y.$$
Pierādīt, ka $x-y$, $3x+3y+1$ un $4x+4y+1$ ir naturālu 
skaitļu kvadrāti.

<!--
sameAs=BBK2012.P5.56
-->


-----

# <lo-sample/> LV.TST.1994.12.2

Vai var atrast tādus $2^{1994}$
dažādus naturālu skaitļu pārus
$\left( a_i,b_i \right)$, 
ka vienlaikus izpildās šādas prasības:  
(1) ${\displaystyle 
\frac{1}{a_1b_1} + \frac{1}{a_2b_2} + \cdots + 
\frac{1}{a_{2^{1994}}b_{2^{1994}}} = 1}$;   
(2) ${\displaystyle
\left( a_1 + a_2 + \cdots + a_{2^{1994}}\right) + 
\left( b_1 + b_2 + \cdots + b_{2^{1994}}\right) = 3^{1995}}$.

<!--
sameAs=BBK2012.P9.73
-->


-----

# <lo-sample/> LV.TST.1995.12.2

Naturālu skaitli sauksim par baltu, ja tas dod atlikumu $1$, 
dalot ar $4$, un par
melnu, ja tas dod atlikumu $3$, dalot ar $4$.
Pierādīt, ka katram naturālam $n$ 
balto dalītāju nav mazāk nekā melno.


<!--
concepts=groups
-->


-----

# <lo-sample/> LV.TST.1996.12.3

Atrast visus tādus pirmskaitļus $p$, ka 
${\displaystyle p\cdot \left(2^{p-1}-1\right)}$ 
ir naturāla skaitļa pakāpe,
augstāka par pirmo, un pierādīt, ka citu bez atrastajiem nav.

<!--
sameAs=BBK2012.P5.57
-->


-----

# <lo-sample/> LV.TST.1996.12.5
Apskatām skaitļus $a_n = 3^n -2^n$, $n=1;2;3;\ldots$.
Pierādīt, ka nekādi 3 
šīs virknes locekļi $a_m$, $a_n$, $a_k$ ($m < n < k$)
neveido ģeometrisku progresiju.


-----

# <lo-sample/> LV.TST.1997.12.1

Dots, ka $a$ un $b$ – dažādi naturāli skaitļi. 
Pierādīt, ka eksistē bezgalīgi daudz
tādu naturālu skaitļu $n$, ka  $a+n$ un $b + n$ 
lielākais kopīgais dalītājs ir $1$.


-----

# <lo-sample/> LV.TST.1998.12.2

Atrisināt naturālos skaitļos vienādojumu
$$p^x - y^p = 1,$$
ja $p$ ir pirmskaitlis.

<!--
sameAs=BBK2012.P4.96
-->


-----

# <lo-sample/> LV.TST.1999.12.5

Skaitļu virkni $a_1,a_2,a_3,\ldots$
veido sekojoši: $a_1 = 99$; $a_{n+1} = a_n + p\left( a_n \right)$, 
kur ar $p(x)$ apzīmēts lielākais pirmskaitlis, 
ar kuru dalās $x$.
Aprēķināt $a_{1999}$.

<!--
sameAs=BBK2012.P2.23
-->


-----

# <lo-sample/> LV.TST.2004.12.3

Skaitļu virkni $a_0, a_1, a_2, \ldots$ veido sekojoši:
$$a_0=1;\; a_1=1;\; a_{n+2}=7a_{n+1}-a_n-2\;\;\text{pie}\;\;n\geq 0.$$
Pierādīt, ka visi virknes locekļi ir naturālu skaitļu kvadrāti.


-----

# <lo-sample/> LV.TST.2004.12.4

Dots, ka $a$ un $b$ ir naturāli skaitļi, bet $p$ – pirmskaitlis, 
kas dod atlikumu $2$, dalot ar $3$. Dots, ka $a^2+ab+b^2$ 
dalās ar $p$. Pierādīt, ka gan $a$, gan $b$ dalās ar $p$.


-----

# <lo-sample/> LV.TST.2005.12.3

Atrast visas naturālu skaitļu kopas $S$, kas vienlaicīgi apmierina sekojošas īpašības:  
**(i)** $S$ satur vismaz 3 elementus,  
**(ii)** ja $n \in S$ un $k$ ir skaitļa $n$ naturāls dalītājs, tad arī $k \in S$,  
**(iii)** ja $a \in S$, $b \in S$ un $1<a<b$, tad $1+ab \in S$.


-----

# <lo-sample/> LV.TST.2006.12.1

Atrisināt naturālos skaitļos vienādojumu
$$3^x = 2^x \cdot y + 1.$$


-----

# <lo-sample/> LV.TST.2007.12.3

Dots, ka $p$ – pirmskaitlis, $p>2$, un 
$x^p + y^p$ dalās ar $p$ ($x, y$ – naturāli skaitļi). 
Pierādīt, ka $x^p + y^p$ dalās ar  $p^2$.


-----

# <lo-sample/> LV.TST.2008.12.3

Ar kādu vislielāko naturālu $n$ vienādojumu sistēmai 
$$(x + 1)^2 + y_1^2 = (x+2)^2 + y_2^2 = \ldots = 
(x + n)^2 + y_n^2$$
eksistē atrisinājums veselos skaitļos?


-----

# <lo-sample/> LV.TST.2009.12.1

Kādiem naturāliem skaitļiem $m$ un $n$, kas abi lielāki par $1$,
skaitlis $n^3 - 1$ dalās ar $m \cdot n - 1$?


-----

# <lo-sample/> LV.TST.2010.12.3

Atrast visas veselās $x$ vērtības, kurām izteiksmes 
$\left| 4x^3 - 20x^2 - 21x - 5 \right|$ 
vērtība ir pirmskaitļa pakāpe.



-----

# <lo-sample/> LV.TST.2011.12.1

Cik ir tādu naturālu skaitļu $N$, $1000<N<3000$, 
kurus nav iespējams izteikt kā divu vai vairāku 
secīgu naturālu skaitļu summu?


-----

# <lo-sample/> LV.TST.2012.12.1

Ar $S(x)$ apzīmēsim skaitļa $x$ ciparu summu. 
Aprēķināt $S(S(S(2012^{2012})))$.

<small>

* [nota.divrule.3_9.rem](#)
* [alg.ineq.equations](#)

</small>


## Atrisinājums

**Apgalvojums 1 (Vispārināta dalāmības pazīme ar 9):**  
Katram naturālam $n$ ir spēkā sakarība
$$n \equiv S(n)\;(\operatorname{mod} 9)$$
($n$ ir kongruents ar savu ciparu summu $(\operatorname{mod} 9)$.)

Noskaidrosim, kādai kongruences klasei pieder $2012^{2012}$, jeb
kāds ir šī skaitļa atlikums, to dalot ar $9$. Iegūstam:  
$$2012^{2012} \equiv 5^{2012} \equiv 5^2 5^{2010} \equiv 25 \cdot (5^6)^{335} \equiv 25 \equiv 7 \pmod {9}$$
Izmantojām Eilera teorēmu: ja $\operatorname{gcd}(a,9) = 1$, tad $a^{\varphi(9)} \equiv 1\ \pmod {9}$,
kur $\varphi(9) = 6$ ir Eilera funkcijas vērtība.

Tā kā $2012^{2012} \equiv 7 \pmod 9$, tad arī $s_1 = S(2012^{2012})$, $s_2 = S(S(2012^{2012}))$
un $s_3 = S(S(S(2012^{2012})))$ ir kongruenti ar $7$ -- . Citiem vārdiem,
skaitlis $s_3 = S(S(S(2012^{2012})))$ dod atlikumu $7$, dalot ar $9$ jeb
$s_3$ ciparu summa dod atlikumu $7$, dalot ar $9$.
Pamatosim, ka $s_3 = S(S(S(2012^{2012})))$ vienāds ar $7$.

Lai par to pārliecinātos, izrakstīsim virkni apgalvojumu:

**Apgalvojums 2:**  
Mazākais naturālais skaitlis $n \equiv 7\ \pmod 9$, kam
$S(n) > 7$, ir $79$.  
*Pierādījums:* Izrakstām dažus mazākos naturālos skaitļus, kuri dod atlikumu $7$,
dalot ar $9$:  
$$7, 16, 25, 34, 43, 52, 61, 70, 79, \ldots$$
Viegli redzēt, ka $79$ ir pirmais skaitlis šajā virknē, kuram ciparu summa ir nevis $7$,
bet $16$. $\square$

**Apgalvojums 3:**  
Mazākais naturālais skaitlis $n \equiv 7\ \pmod 9$, kam
$S(S(n)) > 7$ ir $799999999$.  
*Pierādījums:* Jāatrod mazākais $n$, kuram $S(n) \equiv 7 \pmod 9$,
bet $S(n) > 7$. Saskaņā ar iepriekšējo apgalvojumu, mazākā ciparu summa $S(n)$ ar šādu
īpašību ir $79$. Mazākais ciparu skaits skaitlī, kura ciparu summa ir $79$ ir deviņi cipari.
Summu $79$ var iegūt divos veidos:
$79 = 9+9+9+9+9+9+9+9+7$ vai arī $79 = 9+9+9+9+9+9+9+8+8$. 
Mazākais deviņciparu skaitlis ir tas, kura pirmais cipars ir mazākais iespējamais,
t.i. "7".

Tā kā, skaitlim pieaugot par $1$, tā ciparu summa var palielināties ne vairāk kā par $1$,
nevarēs gadīties tā, ka mazākais naturālais skaitlis $n$
(kam $n \equiv 7\;(\operatorname{mod} 9)$ un $S(S(n)) > 7$)
būs ar ciparu summu, kas lielāka par $79$, jo ciparu summa $79$ tiks sasniegta pirms
lielākas ciparu summas. $\square$

**Apgalvojums 4:**   
Ir spēkā nevienādība $S(2012^{2012}) < 8 \cdot 10^8 - 1$.  
*Pierādījums:* Novērtēsim skaitli $2012^{2012}$ no augšas:
$$\begin{array}{l}
2012^{2012} < 2100^{2012} = 2100^2 2100^{2010} = 2100^2 (2100^3)^{670} = \\
= 441 \cdot 100^2 \cdot (9261 \cdot 10^6)^{670} < 441 \cdot 10^4 \cdot (10^{10})^{670} = \\
= 441 \cdot 10^4 \cdot 10^{6700} < 1000 \cdot 10^{6704} = 10^{6707}.\\
\end{array}$$
Esam ieguvuši, ka skaitļa $2012^{2012}$ decimālpierakstā ir ne vairāk kā $6707$ cipari,
jo šis skaitlis ir mazāks par $10^{6707}$. Tādēļ šī skaitļa ciparu summa
nevar pārsniegt $9 	\cdot 6707 = 60363$, jo neviens cipars nav lielāks par $9$.
Šis ciparu summas novērtējums ir daudz mazāks nekā $8 \cdot 10^8 - 1$. $\square$

* Saskaņā ar Apgalvojumu 3, $S(2012^{2012}) < 799999999$.
* Saskaņā ar Apgalvojumu 2, $S(S(2012^{2012})) < 79$.
* Saskaņā ar Apgalvojumu 1, $S(S(S(2012^{2012}))) = 7$.

*Atbilde.* $S(S(S(2012^{2012}))) = 7$.




-----

# <lo-sample/> LV.TST.2012.12.2

Dotas divas virknes $x_1 = x_2 = 3$, $x_{n+2} = x_{n+1}^2 + 
x_{n} + 2$ visiem $n \geq 1$ un $y_1 = y_2 = 4$, 
$y_{n+2} = y_{n}y_{n+1} - 1$ visiem $n \geq 1$. 
Pierādīt, ka nav tāda naturāla skaitļa, kas pieder abām virknēm.

-----

# <lo-sample/> LV.TST.2014.12.4

Pierādīt, ka vienādojumam 
$(a - b)^2 = 6ab + 7$  nav atrisinājuma naturālos skaitļos.


-----

# <lo-sample/> LV.TST.2014.12.13

Atrast visas funkcijas $f\,:\,\mathbb{N}\rightarrow\mathbb{N}$
(funkcijas, kas definētas visiem naturāliem 
skaitļiem un pieņem naturālas vērtības), kurām visiem naturāliem $n$ un $m$
izteiksmes $mf(m) + n$ 
vērtība bez atlikuma dalās ar izteiksmes $m^2 + f(n)$
vērtību.


-----

# <lo-sample/> LV.TST.2014.12.14

<div style="font-size:70%">

Anna un Beta spēlē sekojošu spēli. Dots naturāls skaitlis
$k \geq 2$. Uz tāfeles
uzrakstīts vesels skaitlis $n \geq k$. 
Anna sāk, un tad spēlētāji pēc kārtas izdara
gājienus. Katrā gājienā spēlētājs nodzēš skaitli, kurš uzrakstīts uz tāfeles un tā
vietā uzraksta skaitli $m’$, tādu, ka
$k \leq m' < m$, un kurš ir savstarpējs
pirmskaitlis ar skaitli $m$. Spēlētājs, kurš nevar izdarīt gājienu, zaudē.
Skaitli $n$ ($n \geq k$) sauc par labu, ja Betai ir uzvaroša 
stratēģija, bet par sliktu pretējā gadījumā.  
Aplūkosim divus veselus skaitļus $n,n^{\ast} \geq k$ 
ar īpašību, ka katrs pirmskaitlis
mazāks par $k$ dala $n$ tad un tikai tad, ja tas dala $n^{\ast}$. 
Pierādīt, ka $n$ un $n^{\ast}$ vai nu
abi ir labi vai abi ir slikti.

</div>


-----

# <lo-sample/> LV.TST.2015.12.3

Naturālus skaitļus $x$ un $y$ sauc par *draudzīgiem*, ja $xy+1$
ir naturāla skaitļa kvadrāts. Piemēram, skaitļi $2$ un $40$ 
ir draudzīgi. Pierādīt: ja skaitļi $a$ un $b$ ir draudzīgi, 
tad eksistē tāds naturāls skaitlis $c$, ka vienlaikus 
$a$ un $c$ ir draudzīgi, un arī $b$ un $c$ ir draudzīgi.


-----

# <lo-sample/> LV.TST.2015.12.4

Atrast visas funkcijas, kas definētas veseliem skaitļiem 
un pieņem veselas vērtības, tādas, ka $f(1)=f(-1)$ 
un visiem veseliem $x$ un $y$ izpildās
$$f(x) + f(y) = f(x + 2xy) + f(y - 2xy).$$



-----

# <lo-sample/> LV.TST.2016.12.3

Atrast visus tādus pirmskaitļus $p$, ka $3^{p^2-1} + 20$ arī ir pirmskaitlis!



-----

# <lo-sample/> LV.TST.2016.12.5

Vai eksistē tāda bezgalīga naturālu skaitļu virkne $(a_n)$, 
ka katram naturālam $n$, skaitļu $a_{n+1}, a_{n+2},\ldots,a_{n+a_n}$ vidējais
aritmētiskais ir vienāds ar $n$?



-----

# <lo-sample/> LV.TST.2016.12.15

Naturāli skaitļi $a$ un $b$ ir tādi, ka $a!b!$ dalās ar $a!+b!$. 
Pierādīt, ka $3a \geq 2b + 2$.



-----

# <lo-sample/> LV.TST.2017.12.11

Ar $\tau(n)$ apzīmēsim naturāla skaitļa n pozitīvo dalītāju skaitu, 
bet ar $\tau_1(n)$ — tā pozitīvo dalītāju skaitu, kas, dalot ar $3$, 
dod atlikumu $1$. Kādas naturālas
vērtības var pieņemt izteiksme $\frac{\tau(10)}{\tau_1(10n)}$.

-----

# <lo-sample/> LV.TST.2018.12.3

Pierādīt, ka vienādojumam $5m^2 - 6mn + 7n^2 = 20182018$
nav atrisinājuma naturālos skaitļos!


-----

# <lo-sample/> LV.TST.2018.12.14

Doti tādi naturāli skaitļi $a_1, a_2, \ldots, a_n$, $k$ un $M$, ka
$$\frac{1}{a_1} + \frac{1}{a_2} + \ldots + \frac{1}{a_n} = k\;\;\text{un}\;\;a_1a_2\ldots{}a_n = M > 1.$$
Pierādiet, ka polinomam
$$P(x) = M(x + 1)^k - (x + a_1)(x + a_2)\ldots(x + a_n)$$
nav pozitīvu sakņu.


-----

# <lo-sample/> LV.TST.2018.12.15

Dots pirmskaitlis $p \geq 2$. Elīze un Luīze spēlē spēli, 
kurā viņas mēģina uzrakstīt
$p$ ciparu skaitli $M$, pēc kārtas izvēloties vel neaizpildītu 
pozīciju $\{0,1,...,p - 1\}$ un ierakstot tajā
jebkuru ciparu $\{0,1,2,3,\ldots,9\}$. 
Elīzei ir pirmais gājiens. Spēle beidzas, kad visi $p$ cipari ir uzrakstīti.
Elīze uzvar, ja $M$ dalās ar $p$, Luīze uzvar, ja nedalās.
Pierādiet, ka Elīze vienmēr var uzvarēt!







