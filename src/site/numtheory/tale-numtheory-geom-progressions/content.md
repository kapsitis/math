# &nbsp;

<hgroup>

<h1 style="font-size:32pt">Ģeometriskas progresijas</h1>

</hgroup><hgroup>

<span style="color:darkgreen">**(1) Ievads**</span>  
<span>(2) [Pamatfakti](#section-1)</span>  
<span>(3) [Aptauja](#section-2)</span>  
<span>(4) [Tipisks piemērs](#section-3)</span>  
<span>(5) [Patstāvīgie uzdevumi](#section-4)</span>  
<span>(6) [Kopsavilkums](#section-5)</span>

</hgroup>


# <lo-theory/> Kurā nodaļā esam?

<hgroup style="width: 48%; font-size:80%">

<table>
<tr><td style="text-align:left">#1: Eksperimenti un pretpiemēri</td></tr>
<tr><td style="text-align:left">#2: Mainīgo izteiksmes un pārveidojumi</td></tr>
<tr><td style="text-align:left">#3: Algebriskas struktūras</td></tr>
<tr><td style="text-align:left">#4: Dalāmība un pirmreizinātāji</td></tr>
<tr><td style="text-align:left">#5: LKD, MKD un valuācijas</td></tr>
<tr><td style="text-align:left">#6: Kongruences fiksētam modulim</td></tr>
<tr><td style="text-align:left">#7: Pretrunas moduļa izvēle</td></tr>
<tr><td style="text-align:left">#8: Decimālpieraksts</td></tr>
</table>

</hgroup>
<hgroup style="margin-left: 4%; width: 45%; font-size:80%">

<table>
<tr><td style="text-align:left">#9: Aritmētiskas progresijas</td></tr>
<tr><td style="text-align:left"><red>**#10: Ģeometriskas progresijas**</red>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</td></tr>
<tr><td style="text-align:left">#11: Rekurentas virknes</td></tr>
<tr><td style="text-align:left">#12: Ekstrēmie elementi</td></tr>
<tr><td style="text-align:left">#13: Dirihlē princips</td></tr>
<tr><td style="text-align:left">#14: Invarianti un indukcija</td></tr>
<tr><td style="text-align:left">#15: Nevienādības</td></tr>
<tr><td style="text-align:left">#16: Kombinatoriskas metodes</td></tr>
</table>

</hgroup>


# <lo-why/> why

<div class="bigWhy">
Kāpēc ģeometriskas progresijas saistītas ar skaitļu pierakstu un 
simetrijas jēdzieniem?
</div>

<div class="smallWhy">

* Kāpēc naturālu skaitļu ģeometriskas progresijas strauji aug?
* Kāpēc bezgalīgas ģeometriskas progresijas summa saistīta ar 
periodiskiem daļskaitļiem?
* Kāpēc ģeometriskas progresijas parādās, aplūkojot fraktāļus un 
citas figūras, kas līdzīgas daļai no sevis?

</div>



 
# <lo-theory/> Sasniedzamie rezultāti

* Izmantot formulas ģeometriskas progresijas locekļa, galīgas
un bezgalīgas summas izteikšanai. 
* Izmantot ģeometriskas progresijas, konstruējot skaitļu kopas, kur
katrus divus var izdalīt.
* Izmantot algebriskas identitātes divu $n$-to pakāpju starpībai un summai.
* Izmantot novērtējumus par ģeometriskas progresijas vai tās summu augšanas ātrumu. 
* Izteikt bezgalīgas decimāldaļas ar parastiem daļskaitļiem
* Novērtēt, cik reizes jāreizina vai jādala ar $q$, 
lai sasniegtu vēlamo vērtību








# &nbsp;

<hgroup>

<h1 style="font-size:32pt">Ģeometriskas progresijas</h1>

</hgroup><hgroup>

<span>(1) [Ievads](#section)</span>  
<span style="color:darkgreen">**(2) Pamatfakti**</span>  
<span>(3) [Aptauja](#section-2)</span>  
<span>(4) [Tipisks piemērs](#section-3)</span>  
<span>(5) [Patstāvīgie uzdevumi](#section-4)</span>  
<span>(6) [Kopsavilkums](#section-5)</span>

</hgroup>


# <lo-theory/> Ģeometriskas progresijas skolā

**Definīcija:** Par *ģeometrisku progresiju*
sauc virkni, kurā katru nākamo locekli iegūst, 
reizinot iepriekšējo ar to pašu skaitli $q \neq 0$: 

$$b_{n+1} = b_n q,\;\;\mbox{kur $n \geq 1$}.$$

Skaitli $q$ sauc par kvocientu (*common ratio*, 
*der Quotient*,
*знаменатель прогрессии*).

## <lo-theory/> Dažas populāras formulas

*Progresijas $n$-tā locekļa formula:*

$$b_n = b_1 \cdot q^{n-1},\;\mbox{kur $n>1$}.$$

*Galīgas progresijas summas formula:*

$$S_n = b_1 + b_2 + \ldots + b_n = b_1\cdot\frac{q^{n+1} - 1}{q - 1}.$$

*Bezgalīgas progresijas summas formula:*

$$S = b_1 + b_2 + \ldots = \frac{b_1}{1 - q},\;\mbox{kur $|q|<1$.}$$


## <lo-theory/> Identitātes ar pakāpēm

**(a)** ${\displaystyle x^n - y^n = (x-y) \left( x^{n-1} + x^{n-2}y + \ldots + xy^{n-2} + y^{n-1} \right).}$  
Lielajās iekavās ir ģeometriska progresija: $b_1 = x^{n-1}$ un $q = \frac{y}{x}$.

**(b)** ${\displaystyle x^{2n+1} + y^{2n+1} = (x+y)\left( x^{2n} - x^{2n-1}y + \ldots - xy^{2n-1} + y^{2n} \right).}$   
Lielajās iekavās ir ģeometriska progresija: $b_1 = x^{2n}$ un $q = -\frac{y}{x}$.


## <lo-summary/> Mersena pirmskaitļi

**Apgalvojums:** Lai skaitlis $2^n - 1$ būtu pirmskaitlis, ir 
**nepieciešams**, lai $n$ būtu pirmskaitlis.

Tiešām, pretējā gadījumā (ja $n = ab$), varētu 
izmantot pakāpju starpības identitāti. Piemēram, $2^{15}-1$ 
dalās ar $2^3-1 = 7$ un $2^5-1 = 31$: 
$$2^{15}-1 = (2^3 - 1)\left( (2^3)^4 + (2^3)^3 +(2^3)^2 +(2^3)^1 + 1 \right).$$

## <lo-summary/> Lielākais zināmais pirmskaitlis

Ne visi $2^p - 1$ ($p$ - pirmskaitlis) ir pirmskaitļi. Tos, kuri ir, 
sauc par *Mersena pirmskaitļiem*. Līdz šim zināmi $51$ šādi pirmskaitļi. 
Nesenāko atklāja 2018.g. decembrī:
$$2^{82\,589\,933} - 1.$$
Tas ir lielākais šobrīd zināmais pirmskaitlis, tā decimālpierakstā ir $24\,862\,048$ cipari. 

Mersena pirmskaitļu meklēšanai ir zināmas līdzības ar kriptovalūtām (*Bitcoin mining*).
Abos gadījumos ar lielu elektroenerģijas patēriņu meklē skaitļus ar neparastām īpašībām.




# <lo-theory/> Cik strauji aug progresijas summa

<div style="font-size:70%">

Leģenda par šaha izgudrotāju, kurš uz katra nākamā lauciņa gribēja divreiz vairāk 
kviešu graudu, nekā uz iepriekšējā. Faktiski sanāk, ka uz katra nākamā ir vairāk 
nekā **uz visiem iepriekšējiem kopā**. Piemēram, 
$2^0 + 2^1 + \ldots + 2^{63} = 2^{64} - 1$.

<table>
<tr>
<td>$2^0$</td><td style="background-color:silver">$2^1$</td><td>$2^2$</td><td style="background-color:silver">$2^3$</td>
<td>$2^4$</td><td style="background-color:silver">$2^5$</td><td>$2^6$</td><td style="background-color:silver">$2^7$</td>
</tr>
<tr>
<td style="background-color:silver">$2^8$</td><td>$2^9$</td><td style="background-color:silver">$2^{10}$</td><td>$2^{11}$</td>
<td style="background-color:silver">$2^{12}$</td><td>$2^{13}$</td><td style="background-color:silver">$2^{14}$</td><td>$2^{15}$</td>
</tr>
<tr>
<td>$2^{16}$</td><td style="background-color:silver">$2^{17}$</td><td>$2^{18}$</td><td style="background-color:silver">$2^{19}$</td>
<td>$2^{20}$</td><td style="background-color:silver">$2^{21}$</td><td>$2^{22}$</td><td style="background-color:silver">$2^{23}$</td>
</tr>
<tr>
<td style="background-color:silver">$2^{24}$</td><td>$2^{25}$</td><td style="background-color:silver">$2^{26}$</td><td>$2^{27}$</td>
<td style="background-color:silver">$2^{28}$</td><td>$2^{29}$</td><td style="background-color:silver">$2^{30}$</td><td>$2^{31}$</td>
</tr>
<tr>
<td>$2^{32}$</td><td style="background-color:silver">$2^{33}$</td><td>$2^{34}$</td><td style="background-color:silver">$2^{35}$</td>
<td>$2^{36}$</td><td style="background-color:silver">$2^{37}$</td><td>$2^{38}$</td><td style="background-color:silver">$2^{39}$</td>
</tr>
<tr>
<td style="background-color:silver">$2^{40}$</td><td>$2^{41}$</td><td style="background-color:silver">$2^{42}$</td><td>$2^{43}$</td>
<td style="background-color:silver">$2^{44}$</td><td>$2^{45}$</td><td style="background-color:silver">$2^{46}$</td><td>$2^{47}$</td>
</tr>
<tr>
<td>$2^{48}$</td><td style="background-color:silver">$2^{49}$</td><td>$2^{50}$</td><td style="background-color:silver">$2^{51}$</td>
<td>$2^{52}$</td><td style="background-color:silver">$2^{53}$</td><td>$2^{54}$</td><td style="background-color:silver">$2^{55}$</td>
</tr>
<tr>
<td style="background-color:silver">$2^{56}$</td><td>$2^{57}$</td><td style="background-color:silver">$2^{58}$</td><td>$2^{59}$</td>
<td style="background-color:silver">$2^{60}$</td><td>$2^{61}$</td><td style="background-color:silver">$2^{62}$</td><td>$2^{63}$</td>
</tr>
</table>

* Aritmētiskai progresijai summa auga straujāk (kvadrātfunkcija) nekā pati progresija.
* Ģeometriskajai summa aug apmēram tikpat strauji kā summējamā progresija.

</div>

## <lo-sample/> BBK2012.P1.52

Vai iespējams norādīt tādu galīgu skaitu ģeometrisko progresiju, 
kuru locekļi ir naturāli skaitļi, ka jebkurš naturāls skaitlis 
piederētu vismaz vienai progresijai?

## <lo-hints/> BBK2012.P1.52

1. Kā mainās ģeometriskas progresijas locekļu īpatsvars intervālā $[1;n]$, ja 
$n$ neierobežoti aug? 


## <lo-soln/> Attālumi starp progresijas locekļiem

* $b_{n+2} - b_{n+1} = (b_{n+1} - b_n)q$, t.i. attālumi arvien pieaug. 
* Ja progresiju ir pavisam $N$, tad katrai progresijai atrodam 
tādu $m_i$, ka locekļi aiz šī skaitļa $m_i$ ir attālumos, kas lielāki par $N+1$. 
* Apzīmējam ar $M$ maksimālo no šiem $m_i$. Aiz vērtības $M$ **visām** 
progresijām attālumi starp blakus esošiem locekļiem būs lielāki par $N+1$. 
* Tātad, kāds punkts paliks nepārklāts.





# <lo-theory/> Progresijas dalāmība

**Apgalvojums:** Naturālu skaitļu ģeometriskā progresijā ar veselu kvocientu $q$ 
katrs loceklis dalās ar visiem iepriekšējiem.

*Piezīme.* Galīgām naturālu skaitļu progresijām var būt arī
daļveida kvocienti. Piemēram, $16,24,36,54,81$ kvocients ir $3/2$.


## <lo-summary/> Skaitļa dalītāju skaits

Ja ģeometrisku progresiju veido no pirmskaitļu pakāpēm $1,p,p^2,p^3,\ldots$, 
katram nākamajam loceklim ir par vienu dalītāju vairāk - turklāt visi 
dalītāji ir zemākas tā paša pirmskaitļa pakāpes.

* Piemēram, $2^{15}=32768$ ir skaitlis, kuram ir tieši $16$ dalītāji. 
* Lielu dalītāju skaitu var sasniegt jau daudz mazākiem skaitļiem, 
atkārtoti nereizinot ar 
tā paša kvocienta pakāpēm $q^k$. Piemēram, $120 = 2^3\cdot{}3\cdot{}5$ arī ir tieši 
$16$ dalītāji - bet šo dalītāju izvietojums ir sarežģītāks. 



## <lo-sample/> LV.AO.2013.10.4

No pirmajiem $100$ naturālajiem skaitļiem izvēlēts $51$ skaitlis.
Pierādīt, ka no tiem var izvēlēties divus, no kuriem viens dalās ar
otru.


## <lo-hints/> LV.AO.2013.10.4

1. Parametrs $51$ (uzdevumā par $100$ skaitļiem) droši vien nav izvēlēts
nejauši - kā tas iegūts?
2. Vai apgalvojums paliek spēkā, ja izvēlas $50$ skaitļus no $100$? 
(Vai attiecīgi mazākiem skaitļiem, ja $50$ un $100$ šķiet pārāk lieli?)
3. Kādas skaitļu kopas ir tādas, kurās allaž var izvēlēties divus, 
no kuriem viens dalās ar otru?


## <lo-soln/> LV.AO.2013.10.4

Izrakstām ģeometriskas progresijas, kas sākas ar nepāru skaitļiem un $q=2$: 

$$(1,2,4,8,16,32,64),\;(3,6,12,24,48,96),$$
$$(5,10,20,40,80),\ldots,(97),\;(99).$$

* Būs tieši $50$ progresijas (dažās būs tikai pa vienam loceklim), jo līdz $100$ ir tieši $50$ nepāru skaitļi.
* Katrs skaitlis pieder tieši vienai progresijai, jo katram pāru skaitlim atbilst tieši viens nepāru 
skaitlis, kurš rodas, ja atkārtoti dala ar $2$. 
* Izvēloties $k+1$ skaitļus, vismaz divi būs no vienas progresijas (Dirihlē princips).






# <lo-theory/> Atkārtoti cipari vai grupas

Ja viens un tas pats cipars (vai cipari) rakstīti 
daudzas reizes, decimālpierakstu var "sasummēt"
ar ģeometriskas progresijas summas formulu. Piemēram, 

$$123123123123123 = 123 \cdot 1001001001001 = $$
$$= 123 \cdot \left( 1000^4 + 1000^3 + 1000^2 + 1000^1 + 1000^0 \right) = $$
$$= 123 \cdot \frac{1000^5 - 1}{1000-1}.$$ 



## <lo-sample/> LV.VO.2012.10.3

Naturāla skaitļa $N$ decimālajā pierakstā izmantots tikai cipars $6$.
Pierādīt, ka skaitļa $N^2$ decimālajā pierakstā nav cipara $0$.

## <lo-hints/> LV.VO.2012.10.3

**Stratēģija:** Pārtulkojam teksta uzdevumu algebriski. 
Vienkāršojam sev dzīvi. 

1. Kā ar īsu formulu izteikt skaitli, kura pierakstā izmantots tikai cipars $6$? 
2. Kā uzzināt, kādi cipari ir sešinieku veidotā skaitļa kvadrātā (vispārīgajā gadījumā - ja 
ir $n$ sešinieki)? 


## <lo-soln/> 66...66 kāpināšana kvadrātā

${\displaystyle 6^2=36=45-9}$,  
${\displaystyle 66^2=4356=4455-99}$,  
${\displaystyle 666^2=443556=444555-999,\ldots}$

Var pamatot, ka 

$$(\underbrace{6\ldots6}_n)^2=\overline{\underbrace{4\ldots{}4}_n\underbrace{5\ldots{}5}_n}-
\underbrace{9\ldots{}9}_n$$




# <lo-theory/> P/Q - galīga decimāldaļa

**Apgalvojums:** Racionāla skaitļa $\frac{P}{Q}$ decimālpieraksts 
ir *galīga decimāldaļa* (tam ir tikai galīgs skaits ciparu aiz komata, pēc kuriem seko visas nulles)
tad un tikai tad, ja $Q = 2^a5^b$. Tātad daļas saucējs izsakāms kā 
pirmskaitļu $2$ un $5$ pakāpju reizinājums.

<table>
<tr><td>$1/5$</td><td>$0.2$</td></tr>
<tr><td>$1/8=1/(2^3)$</td><td>$0.125$</td></tr>
<tr><td>$1/40=1/(2^35^1)$</td><td>$0.025$</td></tr>
<tr><td>$1/625=1/(5^4)$</td><td>$0.0016$</td></tr>
<tr><td>$1/65536=1/(2^{16})$</td><td>$0.0000152587890625$</td></tr>
</table>

## <lo-theory/> P/Q - tīri periodiska decimāldaļa

**Apgalvojums:** Racionāla skaitļa $\frac{P}{Q}$ decimālpieraksts 
ir *bezgalīga tīri periodiska decimāldaļa* (periods sākas tūlīt aiz komata)
tad un tikai tad, ja $Q$ ir pirmskaitlis vai 
tādu pirmskaitļu reizinājums, kas neviens nedalās ar $2$ vai ar $5$. 

*Pierādījumu var iegūt no skolas algoritma divu skaitļu dalīšanai "stabiņā", kur
visi iespējamie atlikumi, dalot ar $Q$, cikliski atkārtojas. To, ka nerodas
priekšperiodi pamatot ir drusku grūtāk.*

## <lo-theory/> P/Q - periodiska ar priekšperiodu

**Apgalvojums:** Racionāla skaitļa $\frac{P}{Q}$ decimālpieraksts 
ir *bezgalīga periodiska decimāldaļa ar priekšperiodu* (periods sākas nevis 
tūlīt aiz komata, bet vēlāk)
tad un tikai tad, ja $Q$ satur pirmreizinātājus $2$ un $5$ (bet satur
arī citus pirmskaitļus, t.i. nav galīga decimāldaļa). 

*Pierādījums no pretējā:* Ja $P/Q$ būtu tīri periodiska decimāldaļa
(bez priekšperioda), piemēram, $0.(a_1a_2\ldots{}a_n)$, tad 
to varētu pārveidot par $\frac{\overline{a_1a_2\ldots{}a_n}}{\overline{99\ldots9}}$. 
Bet pēc daļas noīsināšanas $Q$ nevar dalīties ar $2$ vai $5$, jo 
arī $\overline{99\ldots9}$ nedalās ar $2$ vai $5$. 

## <lo-summary/> Periodisku daļu izteikšana ar parastām

**Apgalvojums:** Jebkuru bezgalīgu periodisku 
decimāldaļu (ar vai bez priekšperioda) 
var izteikt parastas daļas formā $\frac{p}{q}$.

Izmantojam bezgalīgas ģeometriskas progresijas summu:
$$0.(02439) = 2439 \cdot \left( \frac{1}{10^5} 
+ \frac{1}{10^{10}} + \frac{1}{10^{15}} + \ldots \right) = $$
$$ = 2439 \cdot \frac{\frac{1}{10^5}}{1 - \frac{1}{10^5}} = \frac{2439}{99999} = \frac{1}{41}.$$ 

**Secinājums:** Racionāli skaitļi sakrīt ar periodiskām decimāldaļām.


## <lo-sample/> EE.LO.2015.10.1

Atrast visus naturālos skaitļus $n$, kas lielāki par vienu, 
kuriem $\frac{1}{n}$ un $\frac{1}{n+1}$ izsakāmi kā galīgas decimāldaļas.

## <lo-hints/> EE.LO.2015.10.1

**Stratēģija:** Minēšana un vispārināšana

1. Vai ir kāda neliela $n$ vērtība, kas der? 
2. Ko mēs zinām par saucējiem galīgās decimāldaļās? 
3. Vai $n$ vai $n+1$ var saturēt dažādus pirmreizinātājus vai arī
tie abi ir tīras pirmskaitļu pakāpes? 











# <lo-theory/> Daļskaitļi datora atmiņā

Veicot aprēķinus ar datoru, reizēm rodas neparastas noapaļošanas kļūdas. 
Piemēram, Python programmēšanas konsole: 

![Python](floating-errors.png)

Rezultāts `0.19999999999999996` (kur jābūt `0.2`) rodas, jo
*float* skaitļi datorā glabājas kā bezgalīgas divnieku daļas. 

Fizikas aprēķiniem *float* skaitļi der, bet naudas aprēķiniem  
($1.20$ eiro u.c.) centi jāglabā kā veseli skaitļi.


## <lo-summary/> Divnieku skaitīšanas sistēma

<hgroup style="font-size:100%">

Daļskaitļa $x \in [0,1]$ pieraksts *divnieku skaitīšanas sistēmā*
ir bezgalīga virkne $0,d_1d_2d_3\ldots$, kur $d_1,d_2,\ldots$ pieņem vērtības
$0$ vai $1$, bet $x$ izsakāms kā bezgalīga summa: 
$$x = \frac{d_1}{2^1} + \frac{d_2}{2^2} + \frac{d_3}{2^3} + \ldots$$

</hgroup>

<hgroup style="width:45%; margin-left:5%">

Skaitļus, kam saucējā ir divnieka pakāpe var viegli izteikt:

<table>
<tr><td>$1/8$</td><td>$0.001_2$</td></tr>
<tr><td>$1/4$</td><td>$0.010_2$</td></tr>
<tr><td>$3/8$</td><td>$0.011_2$</td></tr>
<tr><td>$1/2$</td><td>$0.100_2$</td></tr>
<tr><td>$5/8$</td><td>$0.101_2$</td></tr>
<tr><td>$3/4$</td><td>$0.110_2$</td></tr>
<tr><td>$7/8$</td><td>$0.111_2$</td></tr>
<tr><td>$1$</td><td>$1.000_2$</td></tr>
</table>

</hgroup>


## <lo-summary/> 1/10 ir bezgalīgs, ja bāze=2

Decimālajā sistēmā $\frac{1}{10} = 0.1$ daļai ir ērts pieraksts. 
Divnieku sistēmā šis pats skaitlis nav izsakāms kā galīga
skaita divnieka pakāpju summa - tas ir bezgalīga periodiska daļa:

$$\frac{1}{10} = 0.00011001100\ldots_2 = 0.0(0011)_2.$$

Sk. arī ${\displaystyle \frac{1}{3} = 0.010101\ldots_2 = \frac{1}{4} + \frac{1}{4^2} + \frac{1}{4^3} + \ldots.}$  

${\displaystyle \frac{1}{7} = 0.001001001\ldots_2 = \frac{1}{8} + \frac{1}{8^2} + \frac{1}{8^3} + \ldots.}$






# <lo-theory/> Ciparu skaits progresijās

**Jautājums:** Cik reizes skaitlis jāpiereizina ar $2$, 
lai tā decimālpierakstā būtu par vienu ciparu vairāk? 

$$2^3 = 8<10,\;\;\mbox{bet}\;\;2^4 = 16 > 10.$$

Skaitļiem ģeometriskā progresijā ciparu skaits 
aug (aptuveni) aritmētiskā progresijā.

## <lo-summary/> Precīzi noteikts ciparu skaits

<hgroup style="font-size:70%">

![Powers of 2](powers-of-two.png)

</hgroup><hgroup>

Ciparu skaitu skaitlim $x \geq 1$ izsaka: 
$\left\lfloor \log_{10} x \right\rfloor + 1$. 
Piemērs:

$$\log_{10} 2^{200} = 200\cdot \log_{10} 2 = $$
$$=200 \cdot 0.30103 \approx 60.206$$

Tātad $2^{200}$ būs $\left\lfloor 60.206 \right\rfloor + 1 = 61$
cipari.

</hgroup>



# <lo-theory/> Ģeometriskas figūras

<hgroup>

![Kvadrāts](squares-picture.png)

Vai metot monētu, kurai ir varbūtība $p = \frac{1}{2}$ uzkrist ar ciparu uz augšu, var
veikt eksperimentu, kura izdošanās varbūtība ir tieši $p = \frac{1}{3}$? 

</hgroup><hgroup>

Aprēķināsim iekrāsoto kvadrātiņu laukumu summu: 

* Ģeometriska progresija: $\frac{1}{4} + \frac{1}{4^2} + \ldots$
* $b_1 = \frac{1}{4}$, $q = \frac{1}{4}$. 
* Bezgalīgas progresijas summas formula: 
$$\frac{b_1}{1-q} = \frac{1/4}{3/4} = \frac{1}{3}.$$


</hgroup>


## <lo-yellow/> Serpinska trijstūris

<hgroup>

![Serpinska trijstūris](sierpinski-triangle.png)

</hgroup><hgroup style="font-size:70%">

* Vidējais izmestais trijstūris ar laukumu $1/4$ (no sākotnējā)
* Trīs mazāki trijstūri ar laukumiem $1/16$ katrs, utt. 
* Summējam bezgalīgu progresiju: 

$$\frac{1}{4} + \frac{3}{4^2} + \frac{3^2}{4^3} + \ldots$$

$S = \frac{1/4}{1 - 3/4} = 1$. It kā tiek izmests 
pilnīgi viss laukums. Tomēr *Serpinska trijstūrī* paliek 
ļoti daudz punktu, kuru veidotais laukums ir $0$. 








# <lo-theory/> Benforda sadalījums

<hgroup>

![Benford's Distribution](benford-distribution.png)

</hgroup><hgroup>

* Ne visi cipari parādās ģeometriskas progresijas locekļu 
pierakstā vienādi bieži. 
* Benforda sadalījums parāda, cik bieži katrs cipars ir pirmais
ģeometriskas progresijas pierakstā.

</hgroup>

## <lo-summary/> Kad novērojams Benforda sadalījums?

* Ne visi lielumi sadalīti pietiekami plašā intervālā, lai 
pirmais cipars varētu būtiski atšķirties. Piemēram, cilvēku garumi mērīti 
centimetros parasti sāksies ar ciparu $1$, jo vairums cilvēku garumi 
ir intervālā $[100;200)$, t.i. mazāki par $2$ metriem. 
* Daži lielumi mēdz būt sadalīti ļoti plaši (upju garums, pilsētu iedzīvotāju skaits, 
balsu skaits, kas saņemts vēlēšanu iecirkņos). Tie mēdz apmierināt Benforda 
sadalījumu. 

![Benford broad](benford-broad.png)




## <lo-sample/> LV.NO.2004.8.2 

Ir zināms, ka skaitļa $2^{200}$ decimālajā pierakstā ir $61$ cipars. 
Cik daudziem no skaitļiem $2^1; 2^2; 2^3; \ldots; 2^{199}; 2^{200}$ 
decimālais pieraksts sākas ar ciparu $1$?

## <lo-hints/> LV.NO.2004.8.2

**Stratēģija:** Vienkāršojam sev dzīvi. Saskaitām kaut ko citu. 

1. Vai var aplūkot vienkāršāku uzdevumu, izvairoties no milzīgā skaitļa $2^{200}$? 
2. Kāpēc "pateikts priekšā", cik ciparu ir $2^{200}$ decimālpierakstā? 
Vai ciparu skaitu var izmantot, atbildot uz uzdevuma jautājumu?
3. Vai ir vienlīdz viegli atbildēt arī par citiem cipariem (izņemot "1"), ar kuriem 
var sākties $2^k$ decimālpieraksts?


## <lo-soln/> LV.NO.2004.8.2

Izrakstām pēc kārtas divnieka pakāpes un noskaidrojam, kuras sākas ar ciparu $1$: 

$2$, $4$, $8$, <red>$16$</red>, $32$, $64$, <red>$128$</red>, $256$, $512$, <red>$1024$</red>, $\ldots$

Kas kopīgs visiem sarkanajiem skaitļiem? 

**Apgalvojums:** Ir pavisam $61$ skaitļu garumi: $1$-cipara, ... , $61$-ciparu.

Garums $61$ ir dots un divnieka pakāpes neaug tik strauji, lai ciparu 
skaits blakus pakāpēs ($2^k$ un $2^{k+1}$) atšķirtos vairāk kā par $1$.

## <lo-soln/> 2 pakāpes nonāk 9 spainīšos

**Apgalvojums:** Jebkuram ciparu skaitam (izņemot $1$-cipara skaitļus)
ir tieši viena divnieku pakāpe, kas sākas ar $1$.  

Katra nākamā $2$ pakāpe pārsniedz iepriekšējo tieši divas reizes. 
Nevar pārlēkt pāri sākuma ciparam $1$, ja iepriekšējā pakāpē bija 
par vienu ciparu mazāk. 

![Empyrical Benford Distribution](benford-practical.png)





# &nbsp;

<hgroup>

<h1 style="font-size:32pt">Ģeometriskas progresijas</h1>

</hgroup><hgroup>

<span>(1) [Ievads](#section)</span>  
<span>(2) [Pamatfakti](#section-1)</span>  
<span style="color:darkgreen">**(3) Aptauja**</span>  
<span>(4) [Tipisks piemērs](#section-3)</span>  
<span>(5) [Patstāvīgie uzdevumi](#section-4)</span>  
<span>(6) [Kopsavilkums](#section-5)</span>

</hgroup>

# <lo-quiz/> 1.Jautājums

<hgroup>

![Triangle](triangle-with-squares.png)

</hgroup>

<hgroup>

Vienādsānu taisnleņķa trijstūrī $\triangle\,ABC$
ievilka kvadrātu tā, ka viena kvadrāta mala atrodas
uz hipotenūzas $AB$, bet divas virsotnes uz atlikušajām
malām. Virs šī kvadrāta tāpat ievilka nākamo kvadrātu,
un tā tālāk.  
Kādu daļu no sākotnējā trijstūra laukuma aizņem visu šo
kvadrātu laukumu summa?

</hgroup>

## <lo-quiz/> 1.Jautājums

* Pirmā kvadrāta $K_1$ mala ir trīsreiz īsāka par $AB$ (to 
redz pēc vienādsānu trijstūriem). Ja $AB=1$, tad 
$S_{\triangle\,ABC}=\frac{1}{4}$, bet $S_{K_1}= \frac{1}{9}$. 
* Katram nākamajam kvadrātam laukums ir vēl deviņreiz mazāks. 
Bezgalīgas ģeometriskas progresijas summa:
$$\frac{1}{9} + \frac{1}{9^2} + \ldots = \frac{1/9}{1 - 1/9} = \frac{1}{8}.$$
* Iegūstam, ka kvadrātu laukumu summa ($1/8$) ir tieši puse no sākotnējā
trijstūra laukuma ($1/4$).








# <lo-quiz/> 2.Jautājums

Pārveidot par parastiem daļskaitļiem (izteikt formā $P/Q$):  
**(a)** $0.27272727\ldots = 0.(27)$   
**(b)** $0.123123123\ldots = 0.(123)$   
**(c)** $0.041666666\ldots = 0.041(6)$


## <lo-quiz/> 2.Jautājums

Viegli pārbaudīt, ka $0.(01)=0.010101\ldots = \frac{1}{99}$ un 
$0.(001)=0.001001001\ldots = \frac{1}{999}$ (bezgalīgas ģeometriskas
progresijas summas formula). 

**(a)** $0.(27)=27\cdot{}0.(01) = \frac{27}{99} = \frac{3}{11}$.  
**(b)** $0.(123) = 123\cdot{}0.(001) = \frac{123}{999} = \frac{41}{333}$. 

## <lo-quiz/> 2.Jautājums

**(c)** Lai pārveidotu $0.041666666\ldots$, atceramies, ka $1/6 = 0.1666\ldots$.  
Tādēļ $0.041666\ldots = 0.04 + 0.01\cdot{}(1/6) = \frac{1}{25} + \frac{1}{600}$. 

$$\frac{1}{25} + \frac{1}{600} = \frac{24}{600} + \frac{1}{600} = \frac{25}{600} = \frac{1}{24}.$$




# <lo-quiz/> 3.Jautājums

Daļskaitļa $x \in [0,1]$ pieraksts *divnieku skaitīšanas sistēmā*
ir bezgalīga virkne $0,d_1d_2d_3\ldots$, kur $d_1,d_2,\ldots$ pieņem vērtības
$0$ vai $1$, bet $x$ izsakāms kā bezgalīga summa: 
$$x = \frac{d_1}{2^1} + \frac{d_2}{2^2} + \frac{d_3}{2^3} + \ldots$$

Atrast pirmos $10$ ciparus aiz komata skaitļa ${\displaystyle \frac{3}{7}}$ divnieku pierakstā. 


## <lo-quiz/> 3.Jautājums

Var ievērot, ka $1/7$ izsakāma ar bezgalīgu $2$-pakāpju rindu šādi:

$$\frac{1}{7} = \frac{1}{8} + \frac{1}{8^2} + \frac{1}{8^3} + \ldots = 
\frac{\frac{1}{8}}{1 - \frac{1}{8}} = \frac{1/8}{7/8}.$$

Tātad $\frac{1}{7}=0.001001001\ldots_2=0.(001)_2$.  
Divreiz lielāks ir $\frac{2}{7}=0.01001001\ldots_2=0.(010)_2$.   
Abu summa: $\frac{3}{7}=0.(011)_2 =$<red>$0.0110110110$.</red>

*Var izmantot arī vispārīgo algoritmu - reizināt $\frac{3}{7}$ ar
divniekiem, atņemt veselās daļas, utt.*




# <lo-quiz/> 4.Jautājums

Kāds atlikums rodas, ja skaitli $N=2^{15}-1$ dala ar $2^5-1$? Un ar $2^6-1$? 

## <lo-quiz/> 4.Jautājums

**(a)** $2^{15}-1$ dalās ar $2^5$ bez atlikuma:  
$2^{15}-1 = (2^5-1)(2^{10} + 2^5 + 1)$.

**(b)** $2^{12}-1$ dalās ar $2^6-1$ bez atlikuma (kvadrātu 
starpības formula). Tātad
$8$ reizes lielāks skaitlis: $2^{15}-8$ arī dalīsies bez atlikuma.
Bet $N = 2^{15}-1$ ir tieši par $7$ lielāks, t.i. atlikums būs $7$.

**Atbilde:** (a) Atlikums $0$, (b) Atlikums $7$.






# <lo-quiz/> 5.Jautājums

Atrast šo $11$ skaitļu ģeometrisko vidējo: $1, \frac{3}{2}, \left( \frac{3}{2} \right)^2, \left( \frac{3}{2} \right)^3, \ldots, \left( \frac{3}{2} \right)^{10}$.  
*Piezīme.* Par skaitļu $a_1,a_2,\ldots,a_n$ 
ģeometrisko vidējo, ja visi $a_i \geq 0$, sauc skaitli 
$m = \sqrt[n]{a_1\cdot{}a_2\cdot\ldots\cdot{}a_n}$.


## <lo-quiz/> 5.Jautājums

Ja ģeometriskā progresijā ir nepāru skaits locekļu, tad
visu locekļu vidējais ģeometriskais sakrīt ar vidējo locekli. 
Mūsu gadījumā tas ir progresijas 6.loceklis:   
$b_6=1\cdot q^5 = \left( \frac{3}{2} \right)^5 = \frac{243}{32}$.




# &nbsp;

<hgroup>

<h1 style="font-size:32pt">Ģeometriskas progresijas</h1>

</hgroup><hgroup>

<span>(1) [Ievads](#section)</span>  
<span>(2) [Pamatfakti](#section-1)</span>  
<span>(3) [Aptauja](#section-2)</span>  
<span style="color:darkgreen">**(4) Tipisks piemērs**</span>  
<span>(5) [Patstāvīgie uzdevumi](#section-4)</span>  
<span>(6) [Kopsavilkums](#section-5)</span>

</hgroup>


# <lo-sample/> UK.BMO1.2013.3

**UK.BMO1.2013.3:** Skaitļa decimālpieraksts satur $3^{2013}$ ciparus "3"; 
citu ciparu skaitļa pierakstā nav. Atrast augstāko skaitļa $3$ pakāpi, 
kas ir šī skaitļa dalītājs.

*Piezīme.* BMO1 ir Lielbritānijas (nacionālā mēroga) matemātikas olimpiāde, tās 
pirmais posms. 


## <lo-hints/> UK.BMO1.2013.3

**Stratēģija:** Atvieglojam sev dzīvi. 

1. Ja skaitļa ciparu summa dalās ar $9$, tas dalās ar $9$ (dalāmības pazīme), 
bet var dalīties arī ar augstāku $3$ pakāpi. Vai ir skaitļi, kam 
augstāko $3^k$, ar ko tas dalās, var noteikt precīzi?
2. Skaitlis, kura pierakstā ir $3^{2013}$ cipari, var nebūt
viegli analizējams. Kādus vienkāršākus skaitļus var aplūkot tā vietā?
3. Vai pastāv saistība starp vienkāršākiem (īsākiem) skaitļiem 
un uzdevumā doto?

## <lo-soln/> Skaitlis 333

**Apgalvojums:** $333$ dalās ar $9$, bet nedalās ar $27$. 

Uzskatāmībai sadalīsim reizinātājos: $333 = 3\cdot{}111$. 
Katrs no reizinātājiem dalās ar $3^1$, bet nedalās ar $3^2$. 
Tādēļ to reizinājums dalīsies ar $3^2$ (bet ne augstāku $3^k$).


## <lo-soln/> Skaitļa gabalu "klonēšana"

**Apgalvojums:** Lai $n$-ciparu skaitli $N=\overline{a_1a_2\ldots{}a_n}$
pārveidotu par $3n$-ciparu skaitli, kur ciparu virknīte
$\overline{a_1a_2\ldots{}a_n}$ atkārtojas trīs reizes, 
tas jāreizina ar $(10^{2n} + 10^n + 1)$. 

*Piemērs.* No $111$ var iegūt skaitli $111111111$, to 
reizinot ar $10^6 + 10^3 + 1 = 1001001$.  
Savukārt, lai trīsreiz atkārtotu jebkura deviņciparu skaitļa ciparus, 
to var reizināt ar $10^{18} + 10^9 + 1=1000000001000000001$.

## <lo-soln/> Garā skaitļa iegūšanas soļi

**Apgalvojums:** Skaitli, kura pierakstā ir $3^k$ cipari "3" iegūst
reizinot skaitli $3$ ar $111$, $1001001$, $1000000001000000001$, $\ldots$.  
Citiem vārdiem, skaitlim $3$ piereizina $k$ virknes locekļus 
$a_1,a_2,\ldots,a_k$, kur
$$a_m = 10^{2\cdot 3^m} + 10^{3^m} + 1.$$

Ikreiz, piereizinot ar $a_m$, 
reizinājuma ciparu skaits palielināsies trīskārt.

## <lo-soln/> Augstākā 3 pakāpe

1. Pirmais reizinātājs $3$ dalās ar $3^1$ (bet nedalās ar $3^2$). 
2. Katrs $a_m$ dalās ar $3^1$, bet nedalās ar $3^2=9$ (dalāmības pazīme:
skaitļa $a_m$ ciparu summa ir $3$). 
3. Piereizinot skaitlim $3$ vēl $k$ reizinātājus, kuri dalās ar $3$, bet
nedalās ar $9$, iegūstam skaitli, kas dalās ar $3^{2014}$, bet nedalās ar
$3^{2015}$.

**Atbilde:** Augstākā $3$ pakāpe, ar kuru dalās dotais skaitlis ir 
<red>$3^{2014}$</red>.





# &nbsp;

<hgroup>

<h1 style="font-size:32pt">Ģeometriskas progresijas</h1>

</hgroup><hgroup>

<span>(1) [Ievads](#section)</span>  
<span>(2) [Pamatfakti](#section-1)</span>  
<span>(3) [Aptauja](#section-2)</span>  
<span>(4) [Tipisks piemērs](#section-3)</span>  
<span style="color:darkgreen">**(5) Patstāvīgie uzdevumi**</span>  
<span>(6) [Kopsavilkums](#section-5)</span>

</hgroup>




# <lo-sample/> BBK2012.P5.112

Dota skaitļu virkne $(a_n)$, kurai $a_1 = 2$, bet katram naturālam $n$ 
pastāv vienādība $a_{n+1} = 3a_n - 1$. Aprēķināt   
**(a)** $a_{1983}$,  
**(b)** $a_1 + a_2 + a_3 + \ldots + a_{1983}$. 

## <lo-hints/> BBK2012.P5.112

**Stratēģija:** Vienkāršojam sev dzīvi. 

1. Vai mums ir zināms, kā rēķināt rekurentu virkņu 
(kas uzdotas ar $3a_n - 1$ utml.) $n$-to locekli vai summu?
2. Kādai virknei līdzinās rekurentā sakarība? 
3. Vai varam aizstāt uzdevumu ar citu, kurā virkni 
pazīstam un protam sasummēt? 

## <lo-soln/> BBK2012.P5.112

Ar *nenoteiktā koeficienta* metodi - mēģinām visiem 
$a_n$ virknes locekļiem pieskaitīt kādu konstanti $c$ tā, 
lai jaunā virkne būtu ģeometriska progresija, vai kāda virkne, 
ko pazīstam labāk. 

Ja $c=-\frac{1}{2}$, ievērojam, ka pastāv vienādība:
$$a_{n+1} - \frac{1}{2} = 3\left( a_n - \frac{1}{2} \right).$$

Tātad var apzīmēt $b_n = a_n - \frac{1}{2}$ un aplūkot 
$a_n$ vietā ģeometrisko progresiju $b_n$. 


# &nbsp;

<hgroup>

<h1 style="font-size:32pt">Ģeometriskas progresijas</h1>

</hgroup><hgroup>

<span>(1) [Ievads](#section)</span>  
<span>(2) [Pamatfakti](#section-1)</span>  
<span>(3) [Aptauja](#section-2)</span>  
<span>(4) [Tipisks piemērs](#section-3)</span>  
<span>(5) [Patstāvīgie uzdevumi](#section-4)</span>  
<span style="color:darkgreen">**(6) Kopsavilkums**</span>

</hgroup>


# <lo-theory/> Ko darījām šajā nodarbībā?

* Izmantojām skolas formulas ģeometriskas progresijas locekļiem un summām.
* Izmantojām algebriskas identitātes divu $n$-to pakāpju starpībai un summai; secinājām 
Mersena pirmskaitļu $2^n-1$ nepieciešamo īpašību.
* Izmantojām novērtējumus par ģeometrisku progresiju locekļu atstarpēm, pašu locekļu un to summu augšanas ātrumu. 
* Izteicām bezgalīgas decimāldaļas ar parastiem daļskaitļiem
* Novērtējām, cik reizes jāreizina vai jādala ar $q$, 
lai sasniegtu vēlamo vērtību.
* Izmantojām ģeometriskas progresijas laukumu summēšanai. 
* Iepazinām Benforda sadalījumu, kas palīdz pazīt falsificētus vai aizdomīgus datus, kur pirmie cipari izvietoti 
pārāk "vienmērīgi".



# <lo-theory/> Atsauces

* [BMO1 2013/2014 Solutions](https://bmos.ukmt.org.uk/solutions/bmo1-2014/) - 
Britu olimpiādes "British Mathematical Olympiad 1" atrisinājumi 
video formātā, t.sk. uzdevums par $3^{2013}$ trijniekiem.
* [Wikipedia. Šaha galdiņš un graudi](https://en.wikipedia.org/wiki/Wheat_and_chessboard_problem) - Pārstāstīta leģenda par ļoti daudzajiem kviešu graudiem.
* [Wikipedia. Logaritmiskā spirāle](https://en.wikipedia.org/wiki/Logarithmic_spiral) - Pašsimetriskas līknes piemērs.
* [Wikipedia. Serpinska trijstūris](https://en.wikipedia.org/wiki/Sierpi%C5%84ski_triangle) - Laukumi, kuru summa sakrīt ar trijstūra laukumu, tomēr daudzas vietas paliek neapklātas. 
* [P.Zeitz. The Art and Craft of Problem Solving, 2nd Ed. 2007](https://kheavan.files.wordpress.com/2010/06/paul-zeitz-author-the-art-and-craft-of-problem-solving-2edwiley20060471789011.pdf) - 65.lpp. ir gliemežu uzdevums (Four bugs problem).
* [RU Valsts Domes vēlēšanu rezultāti](https://meduza.io/feature/2017/01/13/itogi-vyborov-v-gosdumu-okazalis-slishkom-idealnymi) - Kādēļ vēlēšanu rezultāti perfekti atbilst Benforda sadalījumam (un citiem kritērijiem, ko lieto falsifikāciju pārbaudei).

# <lo-theory/> Papildu uzdevumi


<div style="font-size: 100%">

1. [Help Post](https://artofproblemsolving.com/community/c6t487922f6h1782126_help_post)  
Dots naturāls skaitlis $a$. Vai vienmēr ir spēkā sakarība: 
$\mbox{LKD}(a^{m}-1,a^{n} -1) = a^{\mbox{LKD}(m,n)} - 1$?

2. [Tournament of Towns, Fall 2015](https://artofproblemsolving.com/community/c6t168f6h1388479_relatively_terms_of_a_geometric_series)  
Ģeometriska progresija satur $37$ naturālus skaitļus. 
Tās pirmais un pēdējais locekļi ir savstarpēji pirmskaitļi. 
Pierādīt, ka 19.tais loceklis šajā progresijā ir kāda
naturāla skaitļa $18$-tā pakāpe. 

3. [101010101](https://artofproblemsolving.com/community/c6t168f6h1320333_101_010_101)  
Pierādīt, ka neviens no skaitļiem $10\,101$, $1\,010\,101$, 
$101\,010\,101$, $10\,101\,010\,101$, $\ldots$ 
nav pirmskaitlis. (Šajos skaitļos cipari $1$ un $0$ 
visu laiku mainās; ciparu skaits ir nepāru skaitlis $n > 5$). 

</div>


