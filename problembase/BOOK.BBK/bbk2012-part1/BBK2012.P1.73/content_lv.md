# <lo-sample/> BBK2012.P1.73

Dots naturāls skaitlis $m$. Noteikt cik daudz ir tādu veselu nenegatīvu skaitlu $k$, 
kuriem $m+k^{2}$ ir pilns kvadrāts.



## Atrisinājums

Dotajai $m$ vērtībai mums ir jānosaka, cik atrisinājumu ir vienādojumam $m+y^{2}=x^{2}$ 
veselos nenegatīvos skaitlos $x,y$. Vienādojumu pārveidojam formā

$$m=(x+y)(x-y)$$

Skaitļu $x+y$ un $x-y$ paritāte ir vienāda.
Tātad, ja $m=4k+2$, tad vienādojumam nav atrisinājumu.

Ja $m$ ir nepāra skaitlis, tad katram skaitļa $m$ sadalījumam reizinātājos 
$m=d_{1}d_{2}$, $d_{1} \leq d_{2}$ atbilst atrisinājums $x, y$, ko iegūst, risinot sistēmu

$$\left\{\begin{array}{l}
x-y = d_{1} \\
x+y = d_{2}
\end{array}\right.$$

Apzīmējot ar $d(m)$ skaiţ̣a $m$ naturālo dalītāju skaitu, iegūsim, ka atrisinājumu skaits ir 
$\frac{d(m)}{2}$, ja $m$ nav pilns kvadrāts, un atrisinājumu skaits ir $\frac{d(m)+1}{2}$, 
ja $m$ ir pilns kvadrāts.

Ja $m$ dalās ar $4$, tad $x+y$ un $x-y$ jābūt pāra skaitļiem. Katram vienādojuma atrisinājumam 
atbilst skaiț̣a $m$ sadalījums reizinātājos $m=2 q_{1} \cdot 2 q_{2}$, jeb 
$\frac{m}{4}=q_{1}q_{2}$. Tātad, atrisinājumu skaits ir $\frac{d\left(\frac{m}{4}\right)}{2}$, 
ja $m$ nav pilns kvadrāts, un atrisinājumu skaits ir $\frac{d\left(\frac{m}{4}\right)+1}{2}$, 
ja $m$ ir pilns kvadrāts.




