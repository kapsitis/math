# <lo-sample/> BBK2012.P1.119

Doti naturāli skaitļi $a$, $b$ un $m$; $\mbox{LKD}(a,b)=1$. 
Pierādiet, ka aritmētiskajā progresijā $ak+b$, ($k=0,1,2,\ldots$) 
ir bezgalīgi daudz locekļu, kas ir savstarpēji pirmskaitļi ar skaitli $m$.




## Atrisinājums

Apzīmēsim ar $A$ visu tādu skaitļa $m$ pirmreizinātāju reizinājumu, kuri ir arī skaitļa $a$ dalītāji.  
Apzīmēsim ar $B$ visu tādu skaitļa $m$ pirmreizinātāju reizinājumu, kuri ir arī skaitļa $b$ dalītāji.  
Apzīmēsim ar $C$ visu tādu skaitḷa $m$ pirmreizinātāju reizinājumu, kuri nav ne $a$ ne $b$ dalītāji.

Tad $(A, B)=(A, C)=(C, B)=1$.

Pierādīsim, ka $(aAC+b, m)=1$. Pieņemsim pretējo, ka eksistē pirmskaitlis $p$, kurš dala 
$aAC+b$ un $m$. Ja $p \mid m$, tad $p$ dala $A,B$ vai $C$.

Ja $A$ dalās ar $p$, tad no tā, ka $aAC+b$ dalās ar $p$, seko, ka arī $b$ dalās ar $p$. 
No tā, ka $b$ un $m$ dalās ar $p$, seko, ka $B$ dalās ar $p$. Iegūta pretruna ar to, ka $(A, B)=1$. 
Līdzīgi nonākam pie pretrunas arī gadījumos, kad $B$ vai $C$ dalās ar $p$.

Tātad $(a A C+b, m)=1$; bet tad arī

$$(a(A C+t m)+b, m)=(a A C+b, m)=1.$$

Ņemot aritmētiskajā progresijā $ak+b$ un $k = AC + tm$, mēs iegūsim bezgalīgi 
daudz locekļus, kuri ir savstarpēji pirmskaitļi ar $m$.





