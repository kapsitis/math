# <lo-sample/> BBK2012.P1.68

Zināms, ka divu dotu racionālu skaitlu summa un reizinājums ir veseli skaitļi.  
**(A)** Pierādīt, ka dotie skaitļi paši ir veseli.  
**(B)** Vai apgalvojums paliek spēkā, ja nav zināms, ka dotie skaitļi ir racionāli?



## Atrisinājums

Apzīmēsim dotos skaitlus ar $x$ un $y$. Tad

$$\left\{ \begin{array}{l}
x + y = n\\
xy = m
\end{array} 
\quad \Rightarrow \quad
x + \frac{m}{x} = n
\quad \Rightarrow \quad
x^2 + m = nx.$$

Pien̦emsim, ka $x=\frac{p}{q}$ nesaīsināma daļa un $q>1$. 
Pēc pārveidojumiem iegūstam vienādību $p^{2} = q(np-qm)$.

Šī vienādība nav iespējama, jo vienādības labās puses izteiksme dalās ar $q$, bet 
kreisās puses izteiksme nedalās ($p$ un $q$ nav kopīgu dalītāju). 
Tātad $x$ (un līdz ar to arī $y$) ir veseli skaitļi.

Iracionāliem skaitliem apgalvojums nav spēkā. Piemēram, skaitļiem

$$x=2+\sqrt{2}, \quad y=2-\sqrt{2}$$

gan summa, gan reizinājums ir veseli skaitļi.




